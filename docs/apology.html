<!DOCTYPE html>
<html lang="grc">
  <head>
    <title>Apology | Plato</title>
    <meta charset="utf-8">
    <link href="default.css" rel="stylesheet">
    
  </head>
  <body class="default">
    <div class="container">
      
  <nav>&#x2191; <a href="./">Plato</a></nav>

  <div class="work">
  <h1 lang="en">Apology</h1>

  
    <div class="chapter">
  <h3 class="ref">Ⅰ</h3>

  
    <div class="paragraph">
  <span class="ref">01</span>
  
    
      <div class="sentence">
  <span class="ref">01</span>&nbsp;<span class='stephanus'>17a</span> ὅτι μὲν ὑμεῖς, ὦ ἄνδρες Ἀθηναῖοι, πεπόνθατε ὑπὸ τῶν ἐμῶν κατηγόρων, οὐκ οἶδα·
</div>
    
  
    
      <div class="sentence">
  <span class="ref">02</span>&nbsp;ἐγὼ δ’ οὖν καὶ αὐτὸς ὑπ’ αὐτῶν ὀλίγου ἐμαυτοῦ ἐπελαθόμην, οὕτω πιθανῶς ἔλεγον.
</div>
    
  
    
      <div class="sentence">
  <span class="ref">03</span>&nbsp;καίτοι ἀληθές γε ὡς ἔπος εἰπεῖν οὐδὲν εἰρήκασιν.
</div>
    
  
    
      <div class="sentence">
  <span class="ref">04</span>&nbsp;μάλιστα δὲ αὐτῶν ἓν ἐθαύμασα τῶν πολλῶν ὧν ἐψεύσαντο, τοῦτο ἐν ᾧ ἔλεγον ὡς χρῆν ὑμᾶς εὐλαβεῖσθαι μὴ ὑπ’ ἐμοῦ ἐξαπατηθῆτε <span class='stephanus'>17b</span> ὡς δεινοῦ ὄντος λέγειν.
</div>
    
  
    
      <div class="sentence">
  <span class="ref">05</span>&nbsp;τὸ γὰρ μὴ αἰσχυνθῆναι ὅτι αὐτίκα ὑπ’ ἐμοῦ ἐξελεγχθήσονται ἔργῳ, ἐπειδὰν μηδ’ ὁπωστιοῦν φαίνωμαι δεινὸς λέγειν, τοῦτό μοι ἔδοξεν αὐτῶν ἀναισχυντότατον εἶναι, εἰ μὴ ἄρα δεινὸν καλοῦσιν οὗτοι λέγειν τὸν τἀληθῆ λέγοντα·
</div>
    
  
    
      <div class="sentence">
  <span class="ref">06</span>&nbsp;εἰ μὲν γὰρ τοῦτο λέγουσιν, ὁμολογοίην ἂν ἔγωγε οὐ κατὰ τούτους εἶναι ῥήτωρ.
</div>
    
  
    
      <div class="sentence">
  <span class="ref">07</span>&nbsp;οὗτοι μὲν οὖν, ὥσπερ ἐγὼ λέγω, ἤ τι ἢ οὐδὲν ἀληθὲς εἰρήκασιν, ὑμεῖς δέ μου ἀκούσεσθε πᾶσαν τὴν ἀλήθειαν —
</div>
    
  
    
      <div class="sentence">
  <span class="ref">08</span>&nbsp;οὐ μέντοι μὰ Δία, ὦ ἄνδρες Ἀθηναῖοι, κεκαλλιεπημένους γε λόγους, ὥσπερ οἱ τούτων, <span class='stephanus'>17c</span> ῥήμασί τε καὶ ὀνόμασιν οὐδὲ κεκοσμημένους, ἀλλ’ ἀκούσεσθε εἰκῇ λεγόμενα τοῖς ἐπιτυχοῦσιν ὀνόμασιν —
</div>
    
  
    
      <div class="sentence">
  <span class="ref">09</span>&nbsp;πιστεύω γὰρ δίκαια εἶναι ἃ λέγω —
</div>
    
  
    
      <div class="sentence">
  <span class="ref">10</span>&nbsp;καὶ μηδεὶς ὑμῶν προσδοκησάτω ἄλλως·
</div>
    
  
    
      <div class="sentence">
  <span class="ref">11</span>&nbsp;οὐδὲ γὰρ ἂν δήπου πρέποι, ὦ ἄνδρες, τῇδε τῇ ἡλικίᾳ ὥσπερ μειρακίῳ πλάττοντι λόγους εἰς ὑμᾶς εἰσιέναι.
</div>
    
  
    
      <div class="sentence">
  <span class="ref">12</span>&nbsp;καὶ μέντοι καὶ πάνυ, ὦ ἄνδρες Ἀθηναῖοι, τοῦτο ὑμῶν δέομαι καὶ παρίεμαι·
</div>
    
  
    
      <div class="sentence">
  <span class="ref">13</span>&nbsp;ἐὰν διὰ τῶν αὐτῶν λόγων ἀκούητέ μου ἀπολογουμένου δι’ ὧνπερ εἴωθα λέγειν καὶ ἐν ἀγορᾷ ἐπὶ τῶν τραπεζῶν, ἵνα ὑμῶν πολλοὶ ἀκηκόασι, καὶ ἄλλοθι, μήτε <span class='stephanus'>17d</span> θαυμάζειν μήτε θορυβεῖν τούτου ἕνεκα.
</div>
    
  
    
      <div class="sentence">
  <span class="ref">14</span>&nbsp;ἔχει γὰρ οὑτωσί.
</div>
    
  
    
      <div class="sentence">
  <span class="ref">15</span>&nbsp;νῦν ἐγὼ πρῶτον ἐπὶ δικαστήριον ἀναβέβηκα, ἔτη γεγονὼς ἑβδομήκοντα·
</div>
    
  
    
      <div class="sentence">
  <span class="ref">16</span>&nbsp;ἀτεχνῶς οὖν ξένως ἔχω τῆς ἐνθάδε λέξεως.
</div>
    
  
    
      <div class="sentence">
  <span class="ref">17</span>&nbsp;ὥσπερ οὖν ἄν, εἰ τῷ ὄντι ξένος ἐτύγχανον ὤν, συνεγιγνώσκετε δήπου ἄν μοι εἰ ἐν ἐκείνῃ τῇ φωνῇ τε καὶ τῷ τρόπῳ <span class='stephanus'>18a</span> ἔλεγον ἐν οἷσπερ ἐτεθράμμην, καὶ δὴ καὶ νῦν τοῦτο ὑμῶν δέομαι δίκαιον, ὥς γέ μοι δοκῶ, τὸν μὲν τρόπον τῆς λέξεως ἐᾶν —
</div>
    
  
    
      <div class="sentence">
  <span class="ref">18</span>&nbsp;ἴσως μὲν γὰρ χείρων, ἴσως δὲ βελτίων ἂν εἴη —
</div>
    
  
    
      <div class="sentence">
  <span class="ref">19</span>&nbsp;αὐτὸ δὲ τοῦτο σκοπεῖν καὶ τούτῳ τὸν νοῦν προσέχειν, εἰ δίκαια λέγω ἢ μή·
</div>
    
  
    
      <div class="sentence">
  <span class="ref">20</span>&nbsp;δικαστοῦ μὲν γὰρ αὕτη ἀρετή, ῥήτορος δὲ τἀληθῆ λέγειν.
</div>
    
  
</div>
  
    <div class="paragraph">
  <span class="ref">02</span>
  
    
      <div class="sentence">
  <span class="ref">01</span>&nbsp;πρῶτον μὲν οὖν δίκαιός εἰμι ἀπολογήσασθαι, ὦ ἄνδρες Ἀθηναῖοι, πρὸς τὰ πρῶτά μου ψευδῆ κατηγορημένα καὶ τοὺς πρώτους κατηγόρους, ἔπειτα δὲ πρὸς τὰ ὕστερον καὶ τοὺς <span class='stephanus'>18b</span> ὑστέρους.
</div>
    
  
    
      <div class="sentence">
  <span class="ref">02</span>&nbsp;ἐμοῦ γὰρ πολλοὶ κατήγοροι γεγόνασι πρὸς ὑμᾶς καὶ πάλαι πολλὰ ἤδη ἔτη καὶ οὐδὲν ἀληθὲς λέγοντες, οὓς ἐγὼ μᾶλλον φοβοῦμαι ἢ τοὺς ἀμφὶ Ἄνυτον, καίπερ ὄντας καὶ τούτους δεινούς·
</div>
    
  
    
      <div class="sentence">
  <span class="ref">03</span>&nbsp;ἀλλ’ ἐκεῖνοι δεινότεροι, ὦ ἄνδρες, οἳ ὑμῶν τοὺς πολλοὺς ἐκ παίδων παραλαμβάνοντες ἔπειθόν τε καὶ κατηγόρουν ἐμοῦ μᾶλλον οὐδὲν ἀληθές, ὡς ἔστιν τις Σωκράτης σοφὸς ἀνήρ, τά τε μετέωρα φροντιστὴς καὶ τὰ ὑπὸ γῆς πάντα ἀνεζητηκὼς καὶ τὸν ἥττω λόγον κρείττω <span class='stephanus'>18c</span> ποιῶν.
</div>
    
  
    
      <div class="sentence">
  <span class="ref">04</span>&nbsp;οὗτοι, ὦ ἄνδρες Ἀθηναῖοι, <ins>οἱ</ins> ταύτην τὴν φήμην κατασκεδάσαντες, οἱ δεινοί εἰσίν μου κατήγοροι·
</div>
    
  
    
      <div class="sentence">
  <span class="ref">05</span>&nbsp;οἱ γὰρ ἀκούοντες ἡγοῦνται τοὺς ταῦτα ζητοῦντας οὐδὲ θεοὺς νομίζειν.
</div>
    
  
    
      <div class="sentence">
  <span class="ref">06</span>&nbsp;ἔπειτά εἰσιν οὗτοι οἱ κατήγοροι πολλοὶ καὶ πολὺν χρόνον ἤδη κατηγορηκότες, ἔτι δὲ καὶ ἐν ταύτῃ τῇ ἡλικίᾳ λέγοντες πρὸς ὑμᾶς ἐν ᾗ ἂν μάλιστα ἐπιστεύσατε, παῖδες ὄντες ἔνιοι ὑμῶν καὶ μειράκια, ἀτεχνῶς ἐρήμην κατηγοροῦντες ἀπολογουμένου οὐδενός.
</div>
    
  
    
      <div class="sentence">
  <span class="ref">07</span>&nbsp;ὃ δὲ πάντων ἀλογώτατον, ὅτι οὐδὲ τὰ <span class='stephanus'>18d</span> ὀνόματα οἷόν τε αὐτῶν εἰδέναι καὶ εἰπεῖν, πλὴν εἴ τις κωμῳδοποιὸς τυγχάνει ὤν.
</div>
    
  
    
      <div class="sentence">
  <span class="ref">08</span>&nbsp;ὅσοι δὲ φθόνῳ καὶ διαβολῇ χρώμενοι ὑμᾶς ἀνέπειθον —
</div>
    
  
    
      <div class="sentence">
  <span class="ref">09</span>&nbsp;οἱ δὲ καὶ αὐτοὶ πεπεισμένοι ἄλλους πείθοντες —
</div>
    
  
    
      <div class="sentence">
  <span class="ref">10</span>&nbsp;οὗτοι πάντες ἀπορώτατοί εἰσιν·
</div>
    
  
    
      <div class="sentence">
  <span class="ref">11</span>&nbsp;οὐδὲ γὰρ ἀναβιβάσασθαι οἷόν τ’ ἐστὶν αὐτῶν ἐνταυθοῖ οὐδ’ ἐλέγξαι οὐδένα, ἀλλ’ ἀνάγκη ἀτεχνῶς ὥσπερ σκιαμαχεῖν ἀπολογούμενόν τε καὶ ἐλέγχειν μηδενὸς ἀποκρινομένου.
</div>
    
  
    
      <div class="sentence">
  <span class="ref">12</span>&nbsp;ἀξιώσατε οὖν καὶ ὑμεῖς, ὥσπερ ἐγὼ λέγω, διττούς μου τοὺς κατηγόρους γεγονέναι, ἑτέρους μὲν τοὺς ἄρτι κατηγορήσαντας, ἑτέρους δὲ <span class='stephanus'>18e</span> τοὺς πάλαι οὓς ἐγὼ λέγω, καὶ οἰήθητε δεῖν πρὸς ἐκείνους πρῶτόν με ἀπολογήσασθαι·
</div>
    
  
    
      <div class="sentence">
  <span class="ref">13</span>&nbsp;καὶ γὰρ ὑμεῖς ἐκείνων πρότερον ἠκούσατε κατηγορούντων καὶ πολὺ μᾶλλον ἢ τῶνδε τῶν ὕστερον.
</div>
    
  
</div>
  
    <div class="paragraph">
  <span class="ref">03</span>
  
    
      <div class="sentence">
  <span class="ref">01</span>&nbsp;εἶεν·
</div>
    
  
    
      <div class="sentence">
  <span class="ref">02</span>&nbsp;ἀπολογητέον δή, ὦ ἄνδρες Ἀθηναῖοι, καὶ ἐπιχειρητέον <span class='stephanus'>19a</span> ὑμῶν ἐξελέσθαι τὴν διαβολὴν ἣν ὑμεῖς ἐν πολλῷ χρόνῳ ἔσχετε ταύτην ἐν οὕτως ὀλίγῳ χρόνῳ.
</div>
    
  
    
      <div class="sentence">
  <span class="ref">03</span>&nbsp;βουλοίμην μὲν οὖν ἂν τοῦτο οὕτως γενέσθαι, εἴ τι ἄμεινον καὶ ὑμῖν καὶ ἐμοί, καὶ πλέον τί με ποιῆσαι ἀπολογούμενον·
</div>
    
  
    
      <div class="sentence">
  <span class="ref">04</span>&nbsp;οἶμαι δὲ αὐτὸ χαλεπὸν εἶναι, καὶ οὐ πάνυ με λανθάνει οἷόν ἐστιν.
</div>
    
  
    
      <div class="sentence">
  <span class="ref">05</span>&nbsp;ὅμως τοῦτο μὲν ἴτω ὅπῃ τῷ θεῷ φίλον, τῷ δὲ νόμῳ πειστέον καὶ ἀπολογητέον.
</div>
    
  
</div>
  
    <div class="paragraph">
  <span class="ref">04</span>
  
    
      <div class="sentence">
  <span class="ref">01</span>&nbsp;ἀναλάβωμεν οὖν ἐξ ἀρχῆς τίς ἡ κατηγορία ἐστὶν ἐξ ἧς <span class='stephanus'>19b</span> ἡ ἐμὴ διαβολὴ γέγονεν, ᾗ δὴ καὶ πιστεύων Μέλητός με ἐγράψατο τὴν γραφὴν ταύτην.
</div>
    
  
    
      <div class="sentence">
  <span class="ref">02</span>&nbsp;εἶεν·
</div>
    
  
    
      <div class="sentence">
  <span class="ref">03</span>&nbsp;τί δὴ λέγοντες διέβαλλον οἱ διαβάλλοντες;
</div>
    
  
    
      <div class="sentence">
  <span class="ref">04</span>&nbsp;ὥσπερ οὖν κατηγόρων τὴν ἀντωμοσίαν δεῖ ἀναγνῶναι αὐτῶν·
</div>
    
  
    
      <div class="sentence">
  <span class="ref">05</span>&nbsp;<q>Σωκράτης ἀδικεῖ καὶ περιεργάζεται ζητῶν τά τε ὑπὸ γῆς καὶ οὐράνια καὶ τὸν ἥττω λόγον κρείττω <span class='stephanus'>19c</span> ποιῶν καὶ ἄλλους ταὐτὰ ταῦτα διδάσκων.</q>
</div>
    
  
    
      <div class="sentence">
  <span class="ref">06</span>&nbsp;τοιαύτη τίς ἐστιν·
</div>
    
  
    
      <div class="sentence">
  <span class="ref">07</span>&nbsp;ταῦτα γὰρ ἑωρᾶτε καὶ αὐτοὶ ἐν τῇ Ἀριστοφάνους κωμῳδίᾳ, Σωκράτη τινὰ ἐκεῖ περιφερόμενον, φάσκοντά τε ἀεροβατεῖν καὶ ἄλλην πολλὴν φλυαρίαν φλυαροῦντα, ὧν ἐγὼ οὐδὲν οὔτε μέγα οὔτε μικρὸν πέρι ἐπαΐω.
</div>
    
  
    
      <div class="sentence">
  <span class="ref">08</span>&nbsp;καὶ οὐχ ὡς ἀτιμάζων λέγω τὴν τοιαύτην ἐπιστήμην, εἴ τις περὶ τῶν τοιούτων σοφός ἐστιν —
</div>
    
  
    
      <div class="sentence">
  <span class="ref">09</span>&nbsp;μή πως ἐγὼ ὑπὸ Μελήτου τοσαύτας δίκας φεύγοιμι —
</div>
    
  
    
      <div class="sentence">
  <span class="ref">10</span>&nbsp;ἀλλὰ γὰρ ἐμοὶ τούτων, ὦ ἄνδρες Ἀθηναῖοι, οὐδὲν μέτεστιν.
</div>
    
  
    
      <div class="sentence">
  <span class="ref">11</span>&nbsp;<span class='stephanus'>19d</span> μάρτυρας δὲ αὖ ὑμῶν τοὺς πολλοὺς παρέχομαι, καὶ ἀξιῶ ὑμᾶς ἀλλήλους διδάσκειν τε καὶ φράζειν, ὅσοι ἐμοῦ πώποτε ἀκηκόατε διαλεγομένου —
</div>
    
  
    
      <div class="sentence">
  <span class="ref">12</span>&nbsp;πολλοὶ δὲ ὑμῶν οἱ τοιοῦτοί εἰσιν —
</div>
    
  
    
      <div class="sentence">
  <span class="ref">13</span>&nbsp;φράζετε οὖν ἀλλήλοις εἰ πώποτε ἢ μικρὸν ἢ μέγα ἤκουσέ τις ὑμῶν ἐμοῦ περὶ τῶν τοιούτων διαλεγομένου, καὶ ἐκ τούτου γνώσεσθε ὅτι τοιαῦτ’ ἐστὶ καὶ τἆλλα περὶ ἐμοῦ ἃ οἱ πολλοὶ λέγουσιν.
</div>
    
  
</div>
  
    <div class="paragraph">
  <span class="ref">05</span>
  
    
      <div class="sentence">
  <span class="ref">01</span>&nbsp;ἀλλὰ γὰρ οὔτε τούτων οὐδέν ἐστιν, οὐδέ γ’ εἴ τινος ἀκηκόατε ὡς ἐγὼ παιδεύειν ἐπιχειρῶ ἀνθρώπους καὶ χρήματα <span class='stephanus'>19e</span> πράττομαι, οὐδὲ τοῦτο ἀληθές.
</div>
    
  
    
      <div class="sentence">
  <span class="ref">02</span>&nbsp;ἐπεὶ καὶ τοῦτό γέ μοι δοκεῖ καλὸν εἶναι, εἴ τις οἷός τ’ εἴη παιδεύειν ἀνθρώπους ὥσπερ Γοργίας τε ὁ Λεοντῖνος καὶ Πρόδικος ὁ Κεῖος καὶ Ἱππίας ὁ Ἠλεῖος.
</div>
    
  
    
      <div class="sentence">
  <span class="ref">03</span>&nbsp;τούτων γὰρ ἕκαστος, ὦ ἄνδρες, οἷός τ’ ἐστὶν ἰὼν εἰς ἑκάστην τῶν πόλεων τοὺς νέους —
</div>
    
  
    
      <div class="sentence">
  <span class="ref">04</span>&nbsp;οἷς ἔξεστι τῶν ἑαυτῶν πολιτῶν προῖκα συνεῖναι ᾧ ἂν βούλωνται —
</div>
    
  
    
      <div class="sentence">
  <span class="ref">05</span>&nbsp;τούτους πείθουσι <span class='stephanus'>20a</span> τὰς ἐκείνων συνουσίας ἀπολιπόντας σφίσιν συνεῖναι χρήματα διδόντας καὶ χάριν προσειδέναι.
</div>
    
  
    
      <div class="sentence">
  <span class="ref">06</span>&nbsp;ἐπεὶ καὶ ἄλλος ἀνήρ ἐστι Πάριος ἐνθάδε σοφὸς ὃν ἐγὼ ᾐσθόμην ἐπιδημοῦντα·
</div>
    
  
    
      <div class="sentence">
  <span class="ref">07</span>&nbsp;ἔτυχον γὰρ προσελθὼν ἀνδρὶ ὃς τετέλεκε χρήματα σοφισταῖς πλείω ἢ σύμπαντες οἱ ἄλλοι, Καλλίᾳ τῷ Ἱππονίκου·
</div>
    
  
    
      <div class="sentence">
  <span class="ref">08</span>&nbsp;τοῦτον οὖν ἀνηρόμην —
</div>
    
  
    
      <div class="sentence">
  <span class="ref">09</span>&nbsp;ἐστὸν γὰρ αὐτῷ δύο ὑεῖ —
</div>
    
  
    
      <div class="sentence">
  <span class="ref">10</span>&nbsp;<q>ὦ Καλλία,</q> ἦν δ’ ἐγώ, <q>εἰ μέν σου τὼ ὑεῖ πώλω ἢ μόσχω ἐγενέσθην, εἴχομεν ἂν αὐτοῖν ἐπιστάτην λαβεῖν καὶ μισθώσασθαι ὃς <span class='stephanus'>20b</span> ἔμελλεν αὐτὼ καλώ τε κἀγαθὼ ποιήσειν τὴν προσήκουσαν ἀρετήν, ἦν δ’ ἂν οὗτος ἢ τῶν ἱππικῶν τις ἢ τῶν γεωργικῶν·
</div>
    
  
    
      <div class="sentence">
  <span class="ref">11</span>&nbsp;νῦν δ’ ἐπειδὴ ἀνθρώπω ἐστόν, τίνα αὐτοῖν ἐν νῷ ἔχεις ἐπιστάτην λαβεῖν;
</div>
    
  
    
      <div class="sentence">
  <span class="ref">12</span>&nbsp;τίς τῆς τοιαύτης ἀρετῆς, τῆς ἀνθρωπίνης τε καὶ πολιτικῆς, ἐπιστήμων ἐστίν;
</div>
    
  
    
      <div class="sentence">
  <span class="ref">13</span>&nbsp;οἶμαι γάρ σε ἐσκέφθαι διὰ τὴν τῶν ὑέων κτῆσιν.
</div>
    
  
    
      <div class="sentence">
  <span class="ref">14</span>&nbsp;ἔστιν τις,</q> ἔφην ἐγώ, <q>ἢ οὔ;</q>
</div>
    
  
    
      <div class="sentence">
  <span class="ref">15</span>&nbsp;<q>πάνυ γε,</q> ἦ δ’ ὅς.
</div>
    
  
    
      <div class="sentence">
  <span class="ref">16</span>&nbsp;<q>τίς,</q> ἦν δ’ ἐγώ, <q>καὶ ποδαπός, καὶ πόσου διδάσκει;</q>
</div>
    
  
    
      <div class="sentence">
  <span class="ref">17</span>&nbsp;<q>Εὔηνος,</q> ἔφη, <q>ὦ Σώκρατες, Πάριος, πέντε μνῶν.</q>
</div>
    
  
    
      <div class="sentence">
  <span class="ref">18</span>&nbsp;καὶ ἐγὼ τὸν Εὔηνον ἐμακάρισα εἰ ὡς ἀληθῶς <span class='stephanus'>20c</span> ἔχοι ταύτην τὴν τέχνην καὶ οὕτως ἐμμελῶς διδάσκει.
</div>
    
  
    
      <div class="sentence">
  <span class="ref">19</span>&nbsp;ἐγὼ γοῦν καὶ αὐτὸς ἐκαλλυνόμην τε καὶ ἡβρυνόμην ἂν εἰ ἠπιστάμην ταῦτα·
</div>
    
  
    
      <div class="sentence">
  <span class="ref">20</span>&nbsp;ἀλλ’ οὐ γὰρ ἐπίσταμαι, ὦ ἄνδρες Ἀθηναῖοι.
</div>
    
  
</div>
  
    <div class="paragraph">
  <span class="ref">06</span>
  
    
      <div class="sentence">
  <span class="ref">01</span>&nbsp;ὑπολάβοι ἂν οὖν τις ὑμῶν ἴσως·
</div>
    
  
    
      <div class="sentence">
  <span class="ref">02</span>&nbsp;<q>ἀλλ’, ὦ Σώκρατες, τὸ σὸν τί ἐστι πρᾶγμα;
</div>
    
  
    
      <div class="sentence">
  <span class="ref">03</span>&nbsp;πόθεν αἱ διαβολαί σοι αὗται γεγόνασιν;
</div>
    
  
    
      <div class="sentence">
  <span class="ref">04</span>&nbsp;οὐ γὰρ δήπου σοῦ γε οὐδὲν τῶν ἄλλων περιττότερον πραγματευομένου ἔπειτα τοσαύτη φήμη τε καὶ λόγος γέγονεν, εἰ μή τι ἔπραττες ἀλλοῖον ἢ οἱ πολλοί.
</div>
    
  
    
      <div class="sentence">
  <span class="ref">05</span>&nbsp;λέγε οὖν ἡμῖν τί <span class='stephanus'>20d</span> ἐστιν, ἵνα μὴ ἡμεῖς περὶ σοῦ αὐτοσχεδιάζωμεν.</q>
</div>
    
  
    
      <div class="sentence">
  <span class="ref">06</span>&nbsp;ταυτί μοι δοκεῖ δίκαια λέγειν ὁ λέγων, κἀγὼ ὑμῖν πειράσομαι ἀποδεῖξαι τί ποτ’ ἐστὶν τοῦτο ὃ ἐμοὶ πεποίηκεν τό τε ὄνομα καὶ τὴν διαβολήν.
</div>
    
  
    
      <div class="sentence">
  <span class="ref">07</span>&nbsp;ἀκούετε δή.
</div>
    
  
    
      <div class="sentence">
  <span class="ref">08</span>&nbsp;καὶ ἴσως μὲν δόξω τισὶν ὑμῶν παίζειν·
</div>
    
  
    
      <div class="sentence">
  <span class="ref">09</span>&nbsp;εὖ μέντοι ἴστε, πᾶσαν ὑμῖν τὴν ἀλήθειαν ἐρῶ.
</div>
    
  
    
      <div class="sentence">
  <span class="ref">10</span>&nbsp;ἐγὼ γάρ, ὦ ἄνδρες Ἀθηναῖοι, δι’ οὐδὲν ἀλλ’ ἢ διὰ σοφίαν τινὰ τοῦτο τὸ ὄνομα ἔσχηκα.
</div>
    
  
    
      <div class="sentence">
  <span class="ref">11</span>&nbsp;ποίαν δὴ σοφίαν ταύτην;
</div>
    
  
    
      <div class="sentence">
  <span class="ref">12</span>&nbsp;ἥπερ ἐστὶν ἴσως ἀνθρωπίνη σοφία·
</div>
    
  
    
      <div class="sentence">
  <span class="ref">13</span>&nbsp;τῷ ὄντι γὰρ κινδυνεύω ταύτην εἶναι σοφός.
</div>
    
  
    
      <div class="sentence">
  <span class="ref">14</span>&nbsp;οὗτοι δὲ τάχ’ ἄν, οὓς ἄρτι <span class='stephanus'>20e</span> ἔλεγον, μείζω τινὰ ἢ κατ’ ἄνθρωπον σοφίαν σοφοὶ εἶεν, ἢ οὐκ ἔχω τί λέγω·
</div>
    
  
    
      <div class="sentence">
  <span class="ref">15</span>&nbsp;οὐ γὰρ δὴ ἔγωγε αὐτὴν ἐπίσταμαι, ἀλλ’ ὅστις φησὶ ψεύδεταί τε καὶ ἐπὶ διαβολῇ τῇ ἐμῇ λέγει.
</div>
    
  
    
      <div class="sentence">
  <span class="ref">16</span>&nbsp;καί μοι, ὦ ἄνδρες Ἀθηναῖοι, μὴ θορυβήσητε, μηδ’ ἐὰν δόξω τι ὑμῖν μέγα λέγειν·
</div>
    
  
    
      <div class="sentence">
  <span class="ref">17</span>&nbsp;οὐ γὰρ ἐμὸν ἐρῶ τὸν λόγον ὃν ἂν λέγω, ἀλλ’ εἰς ἀξιόχρεων ὑμῖν τὸν λέγοντα ἀνοίσω.
</div>
    
  
    
      <div class="sentence">
  <span class="ref">18</span>&nbsp;τῆς γὰρ ἐμῆς, εἰ δή τίς ἐστιν σοφία καὶ οἵα, μάρτυρα ὑμῖν παρέξομαι τὸν θεὸν τὸν ἐν Δελφοῖς.
</div>
    
  
    
      <div class="sentence">
  <span class="ref">19</span>&nbsp;Χαιρεφῶντα γὰρ ἴστε που.
</div>
    
  
    
      <div class="sentence">
  <span class="ref">20</span>&nbsp;οὗτος <span class='stephanus'>21a</span> ἐμός τε ἑταῖρος ἦν ἐκ νέου καὶ ὑμῶν τῷ πλήθει ἑταῖρός τε καὶ συνέφυγε τὴν φυγὴν ταύτην καὶ μεθ’ ὑμῶν κατῆλθε.
</div>
    
  
    
      <div class="sentence">
  <span class="ref">21</span>&nbsp;καὶ ἴστε δὴ οἷος ἦν Χαιρεφῶν, ὡς σφοδρὸς ἐφ’ ὅτι ὁρμήσειεν.
</div>
    
  
    
      <div class="sentence">
  <span class="ref">22</span>&nbsp;καὶ δή ποτε καὶ εἰς Δελφοὺς ἐλθὼν ἐτόλμησε τοῦτο μαντεύσασθαι —
</div>
    
  
    
      <div class="sentence">
  <span class="ref">23</span>&nbsp;καί, ὅπερ λέγω, μὴ θορυβεῖτε, ὦ ἄνδρες —
</div>
    
  
    
      <div class="sentence">
  <span class="ref">24</span>&nbsp;ἤρετο γὰρ δὴ εἴ τις ἐμοῦ εἴη σοφώτερος.
</div>
    
  
    
      <div class="sentence">
  <span class="ref">25</span>&nbsp;ἀνεῖλεν οὖν ἡ Πυθία μηδένα σοφώτερον εἶναι.
</div>
    
  
    
      <div class="sentence">
  <span class="ref">26</span>&nbsp;καὶ τούτων πέρι ὁ ἀδελφὸς ὑμῖν αὐτοῦ οὑτοσὶ μαρτυρήσει, ἐπειδὴ ἐκεῖνος τετελεύτηκεν.
</div>
    
  
</div>
  
    <div class="paragraph">
  <span class="ref">07</span>
  
    
      <div class="sentence">
  <span class="ref">01</span>&nbsp;<span class='stephanus'>21b</span> σκέψασθε δὴ ὧν ἕνεκα ταῦτα λέγω·
</div>
    
  
    
      <div class="sentence">
  <span class="ref">02</span>&nbsp;μέλλω γὰρ ὑμᾶς διδάξειν ὅθεν μοι ἡ διαβολὴ γέγονεν.
</div>
    
  
    
      <div class="sentence">
  <span class="ref">03</span>&nbsp;ταῦτα γὰρ ἐγὼ ἀκούσας ἐνεθυμούμην οὑτωσί·
</div>
    
  
    
      <div class="sentence">
  <span class="ref">04</span>&nbsp;<q>τί ποτε λέγει ὁ θεός, καὶ τί ποτε αἰνίττεται;
</div>
    
  
    
      <div class="sentence">
  <span class="ref">05</span>&nbsp;ἐγὼ γὰρ δὴ οὔτε μέγα οὔτε σμικρὸν σύνοιδα ἐμαυτῷ σοφὸς ὤν·
</div>
    
  
    
      <div class="sentence">
  <span class="ref">06</span>&nbsp;τί οὖν ποτε λέγει φάσκων ἐμὲ σοφώτατον εἶναι;
</div>
    
  
    
      <div class="sentence">
  <span class="ref">07</span>&nbsp;οὐ γὰρ δήπου ψεύδεταί γε·
</div>
    
  
    
      <div class="sentence">
  <span class="ref">08</span>&nbsp;οὐ γὰρ θέμις αὐτῷ.</q>
</div>
    
  
    
      <div class="sentence">
  <span class="ref">09</span>&nbsp;καὶ πολὺν μὲν χρόνον ἠπόρουν τί ποτε λέγει·
</div>
    
  
    
      <div class="sentence">
  <span class="ref">10</span>&nbsp;ἔπειτα μόγις πάνυ ἐπὶ ζήτησιν αὐτοῦ τοιαύτην τινὰ ἐτραπόμην.
</div>
    
  
    
      <div class="sentence">
  <span class="ref">11</span>&nbsp;ἦλθον ἐπί τινα τῶν δοκούντων σοφῶν εἶναι, ὡς <span class='stephanus'>21c</span> ἐνταῦθα εἴπερ που ἐλέγξων τὸ μαντεῖον καὶ ἀποφανῶν τῷ χρησμῷ ὅτι <q>οὑτοσὶ ἐμοῦ σοφώτερός ἐστι, σὺ δ’ ἐμὲ ἔφησθα.</q>
</div>
    
  
    
      <div class="sentence">
  <span class="ref">12</span>&nbsp;διασκοπῶν οὖν τοῦτον —
</div>
    
  
    
      <div class="sentence">
  <span class="ref">13</span>&nbsp;ὀνόματι γὰρ οὐδὲν δέομαι λέγειν, ἦν δέ τις τῶν πολιτικῶν πρὸς ὃν ἐγὼ σκοπῶν τοιοῦτόν τι ἔπαθον, ὦ ἄνδρες Ἀθηναῖοι, καὶ διαλεγόμενος αὐτῷ —
</div>
    
  
    
      <div class="sentence">
  <span class="ref">14</span>&nbsp;ἔδοξέ μοι οὗτος ὁ ἀνὴρ δοκεῖν μὲν εἶναι σοφὸς ἄλλοις τε πολλοῖς ἀνθρώποις καὶ μάλιστα ἑαυτῷ, εἶναι δ’ οὔ·
</div>
    
  
    
      <div class="sentence">
  <span class="ref">15</span>&nbsp;κἄπειτα ἐπειρώμην αὐτῷ δεικνύναι ὅτι οἴοιτο μὲν εἶναι σοφός, εἴη δ’ οὔ.
</div>
    
  
    
      <div class="sentence">
  <span class="ref">16</span>&nbsp;<span class='stephanus'>21d</span> ἐντεῦθεν οὖν τούτῳ τε ἀπηχθόμην καὶ πολλοῖς τῶν παρόντων·
</div>
    
  
    
      <div class="sentence">
  <span class="ref">17</span>&nbsp;πρὸς ἐμαυτὸν δ’ οὖν ἀπιὼν ἐλογιζόμην ὅτι τούτου μὲν τοῦ ἀνθρώπου ἐγὼ σοφώτερός εἰμι·
</div>
    
  
    
      <div class="sentence">
  <span class="ref">18</span>&nbsp;κινδυνεύει μὲν γὰρ ἡμῶν οὐδέτερος οὐδὲν καλὸν κἀγαθὸν εἰδέναι, ἀλλ’ οὗτος μὲν οἴεταί τι εἰδέναι οὐκ εἰδώς, ἐγὼ δέ, ὥσπερ οὖν οὐκ οἶδα, οὐδὲ οἴομαι·
</div>
    
  
    
      <div class="sentence">
  <span class="ref">19</span>&nbsp;ἔοικα γοῦν τούτου γε σμικρῷ τινι αὐτῷ τούτῳ σοφώτερος εἶναι, ὅτι ἃ μὴ οἶδα οὐδὲ οἴομαι εἰδέναι.
</div>
    
  
    
      <div class="sentence">
  <span class="ref">20</span>&nbsp;ἐντεῦθεν ἐπ’ ἄλλον ᾖα τῶν ἐκείνου δοκούντων σοφωτέρων εἶναι καί <span class='stephanus'>21e</span> μοι ταὐτὰ ταῦτα ἔδοξε, καὶ ἐνταῦθα κἀκείνῳ καὶ ἄλλοις πολλοῖς ἀπηχθόμην.
</div>
    
  
</div>
  
    <div class="paragraph">
  <span class="ref">08</span>
  
    
      <div class="sentence">
  <span class="ref">01</span>&nbsp;μετὰ ταῦτ’ οὖν ἤδη ἐφεξῆς ᾖα, αἰσθανόμενος μὲν <del>καὶ</del> λυπούμενος καὶ δεδιὼς ὅτι ἀπηχθανόμην, ὅμως δὲ ἀναγκαῖον ἐδόκει εἶναι τὸ τοῦ θεοῦ περὶ πλείστου ποιεῖσθαι —
</div>
    
  
    
      <div class="sentence">
  <span class="ref">02</span>&nbsp;ἰτέον οὖν, σκοποῦντι τὸν χρησμὸν τί λέγει, ἐπὶ ἅπαντας τούς τι <span class='stephanus'>22a</span> δοκοῦντας εἰδέναι.
</div>
    
  
    
      <div class="sentence">
  <span class="ref">03</span>&nbsp;καὶ νὴ τὸν κύνα, ὦ ἄνδρες Ἀθηναῖοι —
</div>
    
  
    
      <div class="sentence">
  <span class="ref">04</span>&nbsp;δεῖ γὰρ πρὸς ὑμᾶς τἀληθῆ λέγειν —
</div>
    
  
    
      <div class="sentence">
  <span class="ref">05</span>&nbsp;ἦ μὴν ἐγὼ ἔπαθόν τι τοιοῦτον·
</div>
    
  
    
      <div class="sentence">
  <span class="ref">06</span>&nbsp;οἱ μὲν μάλιστα εὐδοκιμοῦντες ἔδοξάν μοι ὀλίγου δεῖν τοῦ πλείστου ἐνδεεῖς εἶναι ζητοῦντι κατὰ τὸν θεόν, ἄλλοι δὲ δοκοῦντες φαυλότεροι ἐπιεικέστεροι εἶναι ἄνδρες πρὸς τὸ φρονίμως ἔχειν.
</div>
    
  
    
      <div class="sentence">
  <span class="ref">07</span>&nbsp;δεῖ δὴ ὑμῖν τὴν ἐμὴν πλάνην ἐπιδεῖξαι ὥσπερ πόνους τινὰς πονοῦντος ἵνα μοι καὶ ἀνέλεγκτος ἡ μαντεία γένοιτο.
</div>
    
  
    
      <div class="sentence">
  <span class="ref">08</span>&nbsp;μετὰ γὰρ τοὺς πολιτικοὺς ᾖα ἐπὶ τοὺς ποιητὰς τούς τε τῶν τραγῳδιῶν καὶ τοὺς τῶν <span class='stephanus'>22b</span> διθυράμβων καὶ τοὺς ἄλλους, ὡς ἐνταῦθα ἐπ’ αὐτοφώρῳ καταληψόμενος ἐμαυτὸν ἀμαθέστερον ἐκείνων ὄντα.
</div>
    
  
    
      <div class="sentence">
  <span class="ref">09</span>&nbsp;ἀναλαμβάνων οὖν αὐτῶν τὰ ποιήματα ἅ μοι ἐδόκει μάλιστα πεπραγματεῦσθαι αὐτοῖς, διηρώτων ἂν αὐτοὺς τί λέγοιεν, ἵν’ ἅμα τι καὶ μανθάνοιμι παρ’ αὐτῶν.
</div>
    
  
    
      <div class="sentence">
  <span class="ref">10</span>&nbsp;αἰσχύνομαι οὖν ὑμῖν εἰπεῖν, ὦ ἄνδρες, τἀληθῆ·
</div>
    
  
    
      <div class="sentence">
  <span class="ref">11</span>&nbsp;ὅμως δὲ ῥητέον.
</div>
    
  
    
      <div class="sentence">
  <span class="ref">12</span>&nbsp;ὡς ἔπος γὰρ εἰπεῖν ὀλίγου αὐτῶν ἅπαντες οἱ παρόντες ἂν βέλτιον ἔλεγον περὶ ὧν αὐτοὶ ἐπεποιήκεσαν.
</div>
    
  
    
      <div class="sentence">
  <span class="ref">13</span>&nbsp;ἔγνων οὖν αὖ καὶ περὶ τῶν ποιητῶν ἐν ὀλίγῳ τοῦτο, ὅτι οὐ σοφίᾳ ποιοῖεν <span class='stephanus'>22c</span> ἃ ποιοῖεν, ἀλλὰ φύσει τινὶ καὶ ἐνθουσιάζοντες ὥσπερ οἱ θεομάντεις καὶ οἱ χρησμῳδοί·
</div>
    
  
    
      <div class="sentence">
  <span class="ref">14</span>&nbsp;καὶ γὰρ οὗτοι λέγουσι μὲν πολλὰ καὶ καλά, ἴσασιν δὲ οὐδὲν ὧν λέγουσι.
</div>
    
  
    
      <div class="sentence">
  <span class="ref">15</span>&nbsp;τοιοῦτόν τί μοι ἐφάνησαν πάθος καὶ οἱ ποιηταὶ πεπονθότες, καὶ ἅμα ᾐσθόμην αὐτῶν διὰ τὴν ποίησιν οἰομένων καὶ τἆλλα σοφωτάτων εἶναι ἀνθρώπων ἃ οὐκ ἦσαν.
</div>
    
  
    
      <div class="sentence">
  <span class="ref">16</span>&nbsp;ἀπῇα οὖν καὶ ἐντεῦθεν τῷ αὐτῷ οἰόμενος περιγεγονέναι ᾧπερ καὶ τῶν πολιτικῶν.
</div>
    
  
</div>
  
    <div class="paragraph">
  <span class="ref">09</span>
  
    
      <div class="sentence">
  <span class="ref">01</span>&nbsp;τελευτῶν οὖν ἐπὶ τοὺς χειροτέχνας ᾖα·
</div>
    
  
    
      <div class="sentence">
  <span class="ref">02</span>&nbsp;ἐμαυτῷ γὰρ <span class='stephanus'>22d</span> συνῄδη οὐδὲν ἐπισταμένῳ ὡς ἔπος εἰπεῖν, τούτους δέ γ’ ᾔδη ὅτι εὑρήσοιμι πολλὰ καὶ καλὰ ἐπισταμένους.
</div>
    
  
    
      <div class="sentence">
  <span class="ref">03</span>&nbsp;καὶ τούτου μὲν οὐκ ἐψεύσθην, ἀλλ’ ἠπίσταντο ἃ ἐγὼ οὐκ ἠπιστάμην καί μου ταύτῃ σοφώτεροι ἦσαν.
</div>
    
  
    
      <div class="sentence">
  <span class="ref">04</span>&nbsp;ἀλλ’, ὦ ἄνδρες Ἀθηναῖοι, ταὐτόν μοι ἔδοξαν ἔχειν ἁμάρτημα ὅπερ καὶ οἱ ποιηταὶ καὶ οἱ ἀγαθοὶ δημιουργοί —
</div>
    
  
    
      <div class="sentence">
  <span class="ref">05</span>&nbsp;διὰ τὸ τὴν τέχνην καλῶς ἐξεργάζεσθαι ἕκαστος ἠξίου καὶ τἆλλα τὰ μέγιστα σοφώτατος εἶναι —
</div>
    
  
    
      <div class="sentence">
  <span class="ref">06</span>&nbsp;καὶ αὐτῶν αὕτη ἡ πλημμέλεια ἐκείνην τὴν σοφίαν <span class='stephanus'>22e</span> ἀποκρύπτειν·
</div>
    
  
    
      <div class="sentence">
  <span class="ref">07</span>&nbsp;ὥστε με ἐμαυτὸν ἀνερωτᾶν ὑπὲρ τοῦ χρησμοῦ πότερα δεξαίμην ἂν οὕτως ὥσπερ ἔχω ἔχειν, μήτε τι σοφὸς ὢν τὴν ἐκείνων σοφίαν μήτε ἀμαθὴς τὴν ἀμαθίαν, ἢ ἀμφότερα ἃ ἐκεῖνοι ἔχουσιν ἔχειν.
</div>
    
  
    
      <div class="sentence">
  <span class="ref">08</span>&nbsp;ἀπεκρινάμην οὖν ἐμαυτῷ καὶ τῷ χρησμῷ ὅτι μοι λυσιτελοῖ ὥσπερ ἔχω ἔχειν.
</div>
    
  
</div>
  
    <div class="paragraph">
  <span class="ref">10</span>
  
    
      <div class="sentence">
  <span class="ref">01</span>&nbsp;ἐκ ταυτησὶ δὴ τῆς ἐξετάσεως, ὦ ἄνδρες Ἀθηναῖοι, <span class='stephanus'>23a</span> πολλαὶ μὲν ἀπέχθειαί μοι γεγόνασι καὶ οἷαι χαλεπώταται καὶ βαρύταται, ὥστε πολλὰς διαβολὰς ἀπ’ αὐτῶν γεγονέναι, ὄνομα δὲ τοῦτο λέγεσθαι, σοφὸς εἶναι·
</div>
    
  
    
      <div class="sentence">
  <span class="ref">02</span>&nbsp;οἴονται γάρ με ἑκάστοτε οἱ παρόντες ταῦτα αὐτὸν εἶναι σοφὸν ἃ ἂν ἄλλον ἐξελέγξω.
</div>
    
  
    
      <div class="sentence">
  <span class="ref">03</span>&nbsp;τὸ δὲ κινδυνεύει, ὦ ἄνδρες, τῷ ὄντι ὁ θεὸς σοφὸς εἶναι, καὶ ἐν τῷ χρησμῷ τούτῳ τοῦτο λέγειν, ὅτι ἡ ἀνθρωπίνη σοφία ὀλίγου τινὸς ἀξία ἐστὶν καὶ οὐδενός.
</div>
    
  
    
      <div class="sentence">
  <span class="ref">04</span>&nbsp;καὶ φαίνεται τοῦτον λέγειν τὸν Σωκράτη, προσκεχρῆσθαι δὲ <span class='stephanus'>23b</span> τῷ ἐμῷ ὀνόματι, ἐμὲ παράδειγμα ποιούμενος, ὥσπερ ἂν <ins>εἰ</ins> εἴποι ὅτι <q>οὗτος ὑμῶν, ὦ ἄνθρωποι, σοφώτατός ἐστιν, ὅστις ὥσπερ Σωκράτης ἔγνωκεν ὅτι οὐδενὸς ἄξιός ἐστι τῇ ἀληθείᾳ πρὸς σοφίαν.</q>
</div>
    
  
    
      <div class="sentence">
  <span class="ref">05</span>&nbsp;ταῦτ’ οὖν ἐγὼ μὲν ἔτι καὶ νῦν περιιὼν ζητῶ καὶ ἐρευνῶ κατὰ τὸν θεὸν καὶ τῶν ἀστῶν καὶ ξένων ἄν τινα οἴωμαι σοφὸν εἶναι·
</div>
    
  
    
      <div class="sentence">
  <span class="ref">06</span>&nbsp;καὶ ἐπειδάν μοι μὴ δοκῇ, τῷ θεῷ βοηθῶν ἐνδείκνυμαι ὅτι οὐκ ἔστι σοφός.
</div>
    
  
    
      <div class="sentence">
  <span class="ref">07</span>&nbsp;καὶ ὑπὸ ταύτης τῆς ἀσχολίας οὔτε τι τῶν τῆς πόλεως πρᾶξαί μοι σχολὴ γέγονεν ἄξιον λόγου οὔτε τῶν οἰκείων, ἀλλ’ ἐν <span class='stephanus'>23c</span> πενίᾳ μυρίᾳ εἰμὶ διὰ τὴν τοῦ θεοῦ λατρείαν.
</div>
    
  
</div>
  
    <div class="paragraph">
  <span class="ref">11</span>
  
    
      <div class="sentence">
  <span class="ref">01</span>&nbsp;πρὸς δὲ τούτοις οἱ νέοι μοι ἐπακολουθοῦντες —
</div>
    
  
    
      <div class="sentence">
  <span class="ref">02</span>&nbsp;οἷς μάλιστα σχολή ἐστιν, οἱ τῶν πλουσιωτάτων —
</div>
    
  
    
      <div class="sentence">
  <span class="ref">03</span>&nbsp;αὐτόματοι, χαίρουσιν ἀκούοντες ἐξεταζομένων τῶν ἀνθρώπων, καὶ αὐτοὶ πολλάκις ἐμὲ μιμοῦνται, εἶτα ἐπιχειροῦσιν ἄλλους ἐξετάζειν·
</div>
    
  
    
      <div class="sentence">
  <span class="ref">04</span>&nbsp;κἄπειτα οἶμαι εὑρίσκουσι πολλὴν ἀφθονίαν οἰομένων μὲν εἰδέναι τι ἀνθρώπων, εἰδότων δὲ ὀλίγα ἢ οὐδέν.
</div>
    
  
    
      <div class="sentence">
  <span class="ref">05</span>&nbsp;ἐντεῦθεν οὖν οἱ ὑπ’ αὐτῶν ἐξεταζόμενοι ἐμοὶ ὀργίζονται, οὐχ αὑτοῖς, <span class='stephanus'>23d</span> καὶ λέγουσιν ὡς Σωκράτης τίς ἐστι μιαρώτατος καὶ διαφθείρει τοὺς νέους·
</div>
    
  
    
      <div class="sentence">
  <span class="ref">06</span>&nbsp;καὶ ἐπειδάν τις αὐτοὺς ἐρωτᾷ ὅτι ποιῶν καὶ ὅτι διδάσκων, ἔχουσι μὲν οὐδὲν εἰπεῖν ἀλλ’ ἀγνοοῦσιν, ἵνα δὲ μὴ δοκῶσιν ἀπορεῖν, τὰ κατὰ πάντων τῶν φιλοσοφούντων πρόχειρα ταῦτα λέγουσιν, ὅτι <q>τὰ μετέωρα καὶ τὰ ὑπὸ γῆς</q> καὶ <q>θεοὺς μὴ νομίζειν</q> καὶ <q>τὸν ἥττω λόγον κρείττω ποιεῖν.</q>
</div>
    
  
    
      <div class="sentence">
  <span class="ref">07</span>&nbsp;τὰ γὰρ ἀληθῆ οἴομαι οὐκ ἂν ἐθέλοιεν λέγειν, ὅτι κατάδηλοι γίγνονται προσποιούμενοι μὲν εἰδέναι, εἰδότες δὲ οὐδέν.
</div>
    
  
    
      <div class="sentence">
  <span class="ref">08</span>&nbsp;ἅτε οὖν οἶμαι φιλότιμοι <span class='stephanus'>23e</span> ὄντες καὶ σφοδροὶ καὶ πολλοί, καὶ συντεταμένως καὶ πιθανῶς λέγοντες περὶ ἐμοῦ, ἐμπεπλήκασιν ὑμῶν τὰ ὦτα καὶ πάλαι καὶ σφοδρῶς διαβάλλοντες.
</div>
    
  
    
      <div class="sentence">
  <span class="ref">09</span>&nbsp;ἐκ τούτων καὶ Μέλητός μοι ἐπέθετο καὶ Ἄνυτος καὶ Λύκων, Μέλητος μὲν ὑπὲρ τῶν ποιητῶν ἀχθόμενος, Ἄνυτος δὲ ὑπὲρ τῶν δημιουργῶν καὶ <span class='stephanus'>24a</span> τῶν πολιτικῶν, Λύκων δὲ ὑπὲρ τῶν ῥητόρων·
</div>
    
  
    
      <div class="sentence">
  <span class="ref">10</span>&nbsp;ὥστε, ὅπερ ἀρχόμενος ἐγὼ ἔλεγον, θαυμάζοιμ’ ἂν εἰ οἷός τ’ εἴην ἐγὼ ὑμῶν ταύτην τὴν διαβολὴν ἐξελέσθαι ἐν οὕτως ὀλίγῳ χρόνῳ οὕτω πολλὴν γεγονυῖαν.
</div>
    
  
    
      <div class="sentence">
  <span class="ref">11</span>&nbsp;ταῦτ’ ἔστιν ὑμῖν, ὦ ἄνδρες Ἀθηναῖοι, τἀληθῆ, καὶ ὑμᾶς οὔτε μέγα οὔτε μικρὸν ἀποκρυψάμενος ἐγὼ λέγω οὐδ’ ὑποστειλάμενος.
</div>
    
  
    
      <div class="sentence">
  <span class="ref">12</span>&nbsp;καίτοι οἶδα σχεδὸν ὅτι αὐτοῖς τούτοις ἀπεχθάνομαι, ὃ καὶ τεκμήριον ὅτι ἀληθῆ λέγω καὶ ὅτι αὕτη ἐστὶν ἡ διαβολὴ ἡ ἐμὴ καὶ τὰ αἴτια <span class='stephanus'>24b</span> ταῦτά ἐστιν.
</div>
    
  
    
      <div class="sentence">
  <span class="ref">13</span>&nbsp;καὶ ἐάντε νῦν ἐάντε αὖθις ζητήσητε ταῦτα, οὕτως εὑρήσετε.
</div>
    
  
</div>
  
    <div class="paragraph">
  <span class="ref">12</span>
  
    
      <div class="sentence">
  <span class="ref">01</span>&nbsp;περὶ μὲν οὖν ὧν οἱ πρῶτοί μου κατήγοροι κατηγόρουν αὕτη ἔστω ἱκανὴ ἀπολογία πρὸς ὑμᾶς·
</div>
    
  
    
      <div class="sentence">
  <span class="ref">02</span>&nbsp;πρὸς δὲ Μέλητον τὸν ἀγαθὸν καὶ φιλόπολιν, ὥς φησι, καὶ τοὺς ὑστέρους μετὰ ταῦτα πειράσομαι ἀπολογήσασθαι.
</div>
    
  
    
      <div class="sentence">
  <span class="ref">03</span>&nbsp;αὖθις γὰρ δή, ὥσπερ ἑτέρων τούτων ὄντων κατηγόρων, λάβωμεν αὖ τὴν τούτων ἀντωμοσίαν.
</div>
    
  
    
      <div class="sentence">
  <span class="ref">04</span>&nbsp;ἔχει δέ πως ὧδε·
</div>
    
  
    
      <div class="sentence">
  <span class="ref">05</span>&nbsp;Σωκράτη φησὶν ἀδικεῖν τούς τε νέους διαφθείροντα καὶ θεοὺς οὓς ἡ πόλις <span class='stephanus'>24c</span> νομίζει οὐ νομίζοντα, ἕτερα δὲ δαιμόνια καινά.
</div>
    
  
    
      <div class="sentence">
  <span class="ref">06</span>&nbsp;τὸ μὲν δὴ ἔγκλημα τοιοῦτόν ἐστιν·
</div>
    
  
    
      <div class="sentence">
  <span class="ref">07</span>&nbsp;τούτου δὲ τοῦ ἐγκλήματος ἓν ἕκαστον ἐξετάσωμεν.
</div>
    
  
</div>
  
    <div class="paragraph">
  <span class="ref">13</span>
  
    
      <div class="sentence">
  <span class="ref">01</span>&nbsp;φησὶ γὰρ δὴ τοὺς νέους ἀδικεῖν με διαφθείροντα.
</div>
    
  
    
      <div class="sentence">
  <span class="ref">02</span>&nbsp;ἐγὼ δέ γε, ὦ ἄνδρες Ἀθηναῖοι, ἀδικεῖν φημι Μέλητον, ὅτι σπουδῇ χαριεντίζεται, ῥᾳδίως εἰς ἀγῶνα καθιστὰς ἀνθρώπους, περὶ πραγμάτων προσποιούμενος σπουδάζειν καὶ κήδεσθαι ὧν οὐδὲν τούτῳ πώποτε ἐμέλησεν·
</div>
    
  
    
      <div class="sentence">
  <span class="ref">03</span>&nbsp;ὡς δὲ τοῦτο οὕτως ἔχει, πειράσομαι καὶ ὑμῖν ἐπιδεῖξαι.
</div>
    
  
    
      <div class="sentence">
  <span class="ref">04</span>&nbsp;καί μοι δεῦρο, ὦ Μέλητε, εἰπέ·
</div>
    
  
    
      <div class="sentence">
  <span class="ref">05</span>&nbsp;ἄλλο τι ἢ <span class='stephanus'>24d</span> περὶ πλείστου ποιῇ ὅπως ὡς βέλτιστοι οἱ νεώτεροι ἔσονται;
</div>
    
  
</div>
  
    <div class="paragraph">
  <span class="ref">14</span>
  
    
      <div class="sentence">
  <span class="ref">01</span>&nbsp;ἔγωγε.
</div>
    
  
</div>
  
    <div class="paragraph">
  <span class="ref">15</span>
  
    
      <div class="sentence">
  <span class="ref">01</span>&nbsp;ἴθι δή νυν εἰπὲ τούτοις, τίς αὐτοὺς βελτίους ποιεῖ;
</div>
    
  
    
      <div class="sentence">
  <span class="ref">02</span>&nbsp;δῆλον γὰρ ὅτι οἶσθα, μέλον γέ σοι.
</div>
    
  
    
      <div class="sentence">
  <span class="ref">03</span>&nbsp;τὸν μὲν γὰρ διαφθείροντα ἐξευρών, ὡς φῄς, ἐμέ, εἰσάγεις τουτοισὶ καὶ κατηγορεῖς·
</div>
    
  
    
      <div class="sentence">
  <span class="ref">04</span>&nbsp;τὸν δὲ δὴ βελτίους ποιοῦντα ἴθι εἰπὲ καὶ μήνυσον αὐτοῖς τίς ἐστιν.
</div>
    
  
    
      <div class="sentence">
  <span class="ref">05</span>&nbsp;— ὁρᾷς, ὦ Μέλητε, ὅτι σιγᾷς καὶ οὐκ ἔχεις εἰπεῖν;
</div>
    
  
    
      <div class="sentence">
  <span class="ref">06</span>&nbsp;καίτοι οὐκ αἰσχρόν σοι δοκεῖ εἶναι καὶ ἱκανὸν τεκμήριον οὗ δὴ ἐγὼ λέγω, ὅτι σοι οὐδὲν μεμέληκεν;
</div>
    
  
    
      <div class="sentence">
  <span class="ref">07</span>&nbsp;ἀλλ’ εἰπέ, ὠγαθέ, τίς αὐτοὺς ἀμείνους ποιεῖ;
</div>
    
  
</div>
  
    <div class="paragraph">
  <span class="ref">16</span>
  
    
      <div class="sentence">
  <span class="ref">01</span>&nbsp;οἱ νόμοι.
</div>
    
  
</div>
  
    <div class="paragraph">
  <span class="ref">17</span>
  
    
      <div class="sentence">
  <span class="ref">01</span>&nbsp;<span class='stephanus'>24e</span> ἀλλ’ οὐ τοῦτο ἐρωτῶ, ὦ βέλτιστε, ἀλλὰ τίς ἄνθρωπος, ὅστις πρῶτον καὶ αὐτὸ τοῦτο οἶδε, τοὺς νόμους;
</div>
    
  
</div>
  
    <div class="paragraph">
  <span class="ref">18</span>
  
    
      <div class="sentence">
  <span class="ref">01</span>&nbsp;οὗτοι, ὦ Σώκρατες, οἱ δικασταί.
</div>
    
  
</div>
  
    <div class="paragraph">
  <span class="ref">19</span>
  
    
      <div class="sentence">
  <span class="ref">01</span>&nbsp;πῶς λέγεις, ὦ Μέλητε;
</div>
    
  
    
      <div class="sentence">
  <span class="ref">02</span>&nbsp;οἵδε τοὺς νέους παιδεύειν οἷοί τέ εἰσι καὶ βελτίους ποιοῦσιν;
</div>
    
  
</div>
  
    <div class="paragraph">
  <span class="ref">20</span>
  
    
      <div class="sentence">
  <span class="ref">01</span>&nbsp;μάλιστα.
</div>
    
  
</div>
  
    <div class="paragraph">
  <span class="ref">21</span>
  
    
      <div class="sentence">
  <span class="ref">01</span>&nbsp;πότερον ἅπαντες, ἢ οἱ μὲν αὐτῶν, οἱ δ’ οὔ;
</div>
    
  
</div>
  
    <div class="paragraph">
  <span class="ref">22</span>
  
    
      <div class="sentence">
  <span class="ref">01</span>&nbsp;ἅπαντες.
</div>
    
  
</div>
  
    <div class="paragraph">
  <span class="ref">23</span>
  
    
      <div class="sentence">
  <span class="ref">01</span>&nbsp;εὖ γε νὴ τὴν Ἥραν λέγεις καὶ πολλὴν ἀφθονίαν τῶν ὠφελούντων.
</div>
    
  
    
      <div class="sentence">
  <span class="ref">02</span>&nbsp;τί δὲ δή;
</div>
    
  
    
      <div class="sentence">
  <span class="ref">03</span>&nbsp;οἱ δὲ ἀκροαταὶ βελτίους ποιοῦσιν <span class='stephanus'>25a</span> ἢ οὔ;
</div>
    
  
</div>
  
    <div class="paragraph">
  <span class="ref">24</span>
  
    
      <div class="sentence">
  <span class="ref">01</span>&nbsp;καὶ οὗτοι.
</div>
    
  
</div>
  
    <div class="paragraph">
  <span class="ref">25</span>
  
    
      <div class="sentence">
  <span class="ref">01</span>&nbsp;τί δέ, οἱ βουλευταί;
</div>
    
  
</div>
  
    <div class="paragraph">
  <span class="ref">26</span>
  
    
      <div class="sentence">
  <span class="ref">01</span>&nbsp;καὶ οἱ βουλευταί.
</div>
    
  
</div>
  
    <div class="paragraph">
  <span class="ref">27</span>
  
    
      <div class="sentence">
  <span class="ref">01</span>&nbsp;ἀλλ’ ἄρα, ὦ Μέλητε, μὴ οἱ ἐν τῇ ἐκκλησίᾳ, οἱ ἐκκλησιασταί, διαφθείρουσι τοὺς νεωτέρους;
</div>
    
  
    
      <div class="sentence">
  <span class="ref">02</span>&nbsp;ἢ κἀκεῖνοι βελτίους ποιοῦσιν ἅπαντες;
</div>
    
  
</div>
  
    <div class="paragraph">
  <span class="ref">28</span>
  
    
      <div class="sentence">
  <span class="ref">01</span>&nbsp;κἀκεῖνοι.
</div>
    
  
</div>
  
    <div class="paragraph">
  <span class="ref">29</span>
  
    
      <div class="sentence">
  <span class="ref">01</span>&nbsp;πάντες ἄρα, ὡς ἔοικεν, Ἀθηναῖοι καλοὺς κἀγαθοὺς ποιοῦσι πλὴν ἐμοῦ, ἐγὼ δὲ μόνος διαφθείρω.
</div>
    
  
    
      <div class="sentence">
  <span class="ref">02</span>&nbsp;οὕτω λέγεις;
</div>
    
  
</div>
  
    <div class="paragraph">
  <span class="ref">30</span>
  
    
      <div class="sentence">
  <span class="ref">01</span>&nbsp;πάνυ σφόδρα ταῦτα λέγω.
</div>
    
  
</div>
  
    <div class="paragraph">
  <span class="ref">31</span>
  
    
      <div class="sentence">
  <span class="ref">01</span>&nbsp;πολλήν γέ μου κατέγνωκας δυστυχίαν.
</div>
    
  
    
      <div class="sentence">
  <span class="ref">02</span>&nbsp;καί μοι ἀπόκριναι·
</div>
    
  
    
      <div class="sentence">
  <span class="ref">03</span>&nbsp;ἦ καὶ περὶ ἵππους οὕτω σοι δοκεῖ ἔχειν;
</div>
    
  
    
      <div class="sentence">
  <span class="ref">04</span>&nbsp;οἱ μὲν <span class='stephanus'>25b</span> βελτίους ποιοῦντες αὐτοὺς πάντες ἄνθρωποι εἶναι, εἷς δέ τις ὁ διαφθείρων;
</div>
    
  
    
      <div class="sentence">
  <span class="ref">05</span>&nbsp;ἢ τοὐναντίον τούτου πᾶν εἷς μέν τις ὁ βελτίους οἷός τ’ ὢν ποιεῖν ἢ πάνυ ὀλίγοι, οἱ ἱππικοί, οἱ δὲ πολλοὶ ἐάνπερ συνῶσι καὶ χρῶνται ἵπποις, διαφθείρουσιν;
</div>
    
  
    
      <div class="sentence">
  <span class="ref">06</span>&nbsp;οὐχ οὕτως ἔχει, ὦ Μέλητε, καὶ περὶ ἵππων καὶ τῶν ἄλλων ἁπάντων ζῴων;
</div>
    
  
    
      <div class="sentence">
  <span class="ref">07</span>&nbsp;πάντως δήπου, ἐάντε σὺ καὶ Ἄνυτος οὐ φῆτε ἐάντε φῆτε·
</div>
    
  
    
      <div class="sentence">
  <span class="ref">08</span>&nbsp;πολλὴ γὰρ ἄν τις εὐδαιμονία εἴη περὶ τοὺς νέους εἰ εἷς μὲν μόνος αὐτοὺς διαφθείρει, οἱ δ’ ἄλλοι <span class='stephanus'>25c</span> ὠφελοῦσιν.
</div>
    
  
    
      <div class="sentence">
  <span class="ref">09</span>&nbsp;ἀλλὰ γάρ, ὦ Μέλητε, ἱκανῶς ἐπιδείκνυσαι ὅτι οὐδεπώποτε ἐφρόντισας τῶν νέων, καὶ σαφῶς ἀποφαίνεις τὴν σαυτοῦ ἀμέλειαν, ὅτι οὐδέν σοι μεμέληκεν περὶ ὧν ἐμὲ εἰσάγεις.
</div>
    
  
</div>
  
    <div class="paragraph">
  <span class="ref">32</span>
  
    
      <div class="sentence">
  <span class="ref">01</span>&nbsp;ἔτι δὲ ἡμῖν εἰπέ, ὦ πρὸς Διὸς Μέλητε, πότερόν ἐστιν οἰκεῖν ἄμεινον ἐν πολίταις χρηστοῖς ἢ πονηροῖς;
</div>
    
  
    
      <div class="sentence">
  <span class="ref">02</span>&nbsp;ὦ τάν, ἀπόκριναι·
</div>
    
  
    
      <div class="sentence">
  <span class="ref">03</span>&nbsp;οὐδὲν γάρ τοι χαλεπὸν ἐρωτῶ.
</div>
    
  
    
      <div class="sentence">
  <span class="ref">04</span>&nbsp;οὐχ οἱ μὲν πονηροὶ κακόν τι ἐργάζονται τοὺς ἀεὶ ἐγγυτάτω αὑτῶν ὄντας, οἱ δ’ ἀγαθοὶ ἀγαθόν τι;
</div>
    
  
</div>
  
    <div class="paragraph">
  <span class="ref">33</span>
  
    
      <div class="sentence">
  <span class="ref">01</span>&nbsp;πάνυ γε.
</div>
    
  
</div>
  
    <div class="paragraph">
  <span class="ref">34</span>
  
    
      <div class="sentence">
  <span class="ref">01</span>&nbsp;<span class='stephanus'>25d</span> ἔστιν οὖν ὅστις βούλεται ὑπὸ τῶν συνόντων βλάπτεσθαι μᾶλλον ἢ ὠφελεῖσθαι;
</div>
    
  
    
      <div class="sentence">
  <span class="ref">02</span>&nbsp;ἀποκρίνου, ὦ ἀγαθέ·
</div>
    
  
    
      <div class="sentence">
  <span class="ref">03</span>&nbsp;καὶ γὰρ ὁ νόμος κελεύει ἀποκρίνεσθαι.
</div>
    
  
    
      <div class="sentence">
  <span class="ref">04</span>&nbsp;ἔσθ’ ὅστις βούλεται βλάπτεσθαι;
</div>
    
  
</div>
  
    <div class="paragraph">
  <span class="ref">35</span>
  
    
      <div class="sentence">
  <span class="ref">01</span>&nbsp;οὐ δῆτα.
</div>
    
  
</div>
  
    <div class="paragraph">
  <span class="ref">36</span>
  
    
      <div class="sentence">
  <span class="ref">01</span>&nbsp;φέρε δή, πότερον ἐμὲ εἰσάγεις δεῦρο ὡς διαφθείροντα τοὺς νέους καὶ πονηροτέρους ποιοῦντα ἑκόντα ἢ ἄκοντα;
</div>
    
  
</div>
  
    <div class="paragraph">
  <span class="ref">37</span>
  
    
      <div class="sentence">
  <span class="ref">01</span>&nbsp;ἑκόντα ἔγωγε.
</div>
    
  
</div>
  
    <div class="paragraph">
  <span class="ref">38</span>
  
    
      <div class="sentence">
  <span class="ref">01</span>&nbsp;τί δῆτα, ὦ Μέλητε;
</div>
    
  
    
      <div class="sentence">
  <span class="ref">02</span>&nbsp;τοσοῦτον σὺ ἐμοῦ σοφώτερος εἶ τηλικούτου ὄντος τηλικόσδε ὤν, ὥστε σὺ μὲν ἔγνωκας ὅτι οἱ μὲν κακοὶ κακόν τι ἐργάζονται ἀεὶ τοὺς μάλιστα πλησίον <span class='stephanus'>25e</span> ἑαυτῶν, οἱ δὲ ἀγαθοὶ ἀγαθόν, ἐγὼ δὲ δὴ εἰς τοσοῦτον ἀμαθίας ἥκω ὥστε καὶ τοῦτ’ ἀγνοῶ, ὅτι ἐάν τινα μοχθηρὸν ποιήσω τῶν συνόντων, κινδυνεύσω κακόν τι λαβεῖν ὑπ’ αὐτοῦ, ὥστε τοῦτο <ins>τὸ</ins> τοσοῦτον κακὸν ἑκὼν ποιῶ, ὡς φῂς σύ;
</div>
    
  
    
      <div class="sentence">
  <span class="ref">03</span>&nbsp;ταῦτα ἐγώ σοι οὐ πείθομαι, ὦ Μέλητε, οἶμαι δὲ οὐδὲ ἄλλον ἀνθρώπων οὐδένα·
</div>
    
  
    
      <div class="sentence">
  <span class="ref">04</span>&nbsp;ἀλλ’ ἢ οὐ διαφθείρω, ἢ εἰ διαφθείρω, <span class='stephanus'>26a</span> ἄκων, ὥστε σύ γε κατ’ ἀμφότερα ψεύδῃ.
</div>
    
  
    
      <div class="sentence">
  <span class="ref">05</span>&nbsp;εἰ δὲ ἄκων διαφθείρω, τῶν τοιούτων <del>καὶ ἀκουσίων</del> ἁμαρτημάτων οὐ δεῦρο νόμος εἰσάγειν ἐστίν, ἀλλὰ ἰδίᾳ λαβόντα διδάσκειν καὶ νουθετεῖν·
</div>
    
  
    
      <div class="sentence">
  <span class="ref">06</span>&nbsp;δῆλον γὰρ ὅτι ἐὰν μάθω, παύσομαι ὅ γε ἄκων ποιῶ.
</div>
    
  
    
      <div class="sentence">
  <span class="ref">07</span>&nbsp;σὺ δὲ συγγενέσθαι μέν μοι καὶ διδάξαι ἔφυγες καὶ οὐκ ἠθέλησας, δεῦρο δὲ εἰσάγεις, οἷ νόμος ἐστὶν εἰσάγειν τοὺς κολάσεως δεομένους ἀλλ’ οὐ μαθήσεως.
</div>
    
  
</div>
  
    <div class="paragraph">
  <span class="ref">39</span>
  
    
      <div class="sentence">
  <span class="ref">01</span>&nbsp;ἀλλὰ γάρ, ὦ ἄνδρες Ἀθηναῖοι, τοῦτο μὲν ἤδη δῆλον <span class='stephanus'>26b</span> οὑγὼ ἔλεγον, ὅτι Μελήτῳ τούτων οὔτε μέγα οὔτε μικρὸν πώποτε ἐμέλησεν.
</div>
    
  
    
      <div class="sentence">
  <span class="ref">02</span>&nbsp;ὅμως δὲ δὴ λέγε ἡμῖν, πῶς με φῂς διαφθείρειν, ὦ Μέλητε, τοὺς νεωτέρους;
</div>
    
  
    
      <div class="sentence">
  <span class="ref">03</span>&nbsp;ἢ δῆλον δὴ ὅτι κατὰ τὴν γραφὴν ἣν ἐγράψω θεοὺς διδάσκοντα μὴ νομίζειν οὓς ἡ πόλις νομίζει, ἕτερα δὲ δαιμόνια καινά;
</div>
    
  
    
      <div class="sentence">
  <span class="ref">04</span>&nbsp;οὐ ταῦτα λέγεις ὅτι διδάσκων διαφθείρω;
</div>
    
  
</div>
  
    <div class="paragraph">
  <span class="ref">40</span>
  
    
      <div class="sentence">
  <span class="ref">01</span>&nbsp;πάνυ μὲν οὖν σφόδρα ταῦτα λέγω.
</div>
    
  
</div>
  
    <div class="paragraph">
  <span class="ref">41</span>
  
    
      <div class="sentence">
  <span class="ref">01</span>&nbsp;πρὸς αὐτῶν τοίνυν, ὦ Μέλητε, τούτων τῶν θεῶν ὧν νῦν ὁ λόγος ἐστίν, εἰπὲ ἔτι σαφέστερον καὶ ἐμοὶ καὶ τοῖς ἀνδράσιν <span class='stephanus'>26c</span> τουτοισί.
</div>
    
  
    
      <div class="sentence">
  <span class="ref">02</span>&nbsp;ἐγὼ γὰρ οὐ δύναμαι μαθεῖν πότερον λέγεις διδάσκειν με νομίζειν εἶναί τινας θεούς —
</div>
    
  
    
      <div class="sentence">
  <span class="ref">03</span>&nbsp;καὶ αὐτὸς ἄρα νομίζω εἶναι θεοὺς καὶ οὐκ εἰμὶ τὸ παράπαν ἄθεος οὐδὲ ταύτῃ ἀδικῶ —
</div>
    
  
    
      <div class="sentence">
  <span class="ref">04</span>&nbsp;οὐ μέντοι οὕσπερ γε ἡ πόλις ἀλλὰ ἑτέρους, καὶ τοῦτ’ ἔστιν ὅ μοι ἐγκαλεῖς, ὅτι ἑτέρους, ἢ παντάπασί με φῂς οὔτε αὐτὸν νομίζειν θεοὺς τούς τε ἄλλους ταῦτα διδάσκειν.
</div>
    
  
</div>
  
    <div class="paragraph">
  <span class="ref">42</span>
  
    
      <div class="sentence">
  <span class="ref">01</span>&nbsp;ταῦτα λέγω, ὡς τὸ παράπαν οὐ νομίζεις θεούς.
</div>
    
  
</div>
  
    <div class="paragraph">
  <span class="ref">43</span>
  
    
      <div class="sentence">
  <span class="ref">01</span>&nbsp;<span class='stephanus'>26d</span> ὦ θαυμάσιε Μέλητε, ἵνα τί ταῦτα λέγεις;
</div>
    
  
    
      <div class="sentence">
  <span class="ref">02</span>&nbsp;οὐδὲ ἥλιον οὐδὲ σελήνην ἄρα νομίζω θεοὺς εἶναι, ὥσπερ οἱ ἄλλοι ἄνθρωποι;
</div>
    
  
</div>
  
    <div class="paragraph">
  <span class="ref">44</span>
  
    
      <div class="sentence">
  <span class="ref">01</span>&nbsp;μὰ Δί’, ὦ ἄνδρες δικασταί, ἐπεὶ τὸν μὲν ἥλιον λίθον φησὶν εἶναι, τὴν δὲ σελήνην γῆν.
</div>
    
  
</div>
  
    <div class="paragraph">
  <span class="ref">45</span>
  
    
      <div class="sentence">
  <span class="ref">01</span>&nbsp;Ἀναξαγόρου οἴει κατηγορεῖν, ὦ φίλε Μέλητε;
</div>
    
  
    
      <div class="sentence">
  <span class="ref">02</span>&nbsp;καὶ οὕτω καταφρονεῖς τῶνδε καὶ οἴει αὐτοὺς ἀπείρους γραμμάτων εἶναι ὥστε οὐκ εἰδέναι ὅτι τὰ Ἀναξαγόρου βιβλία τοῦ Κλαζομενίου γέμει τούτων τῶν λόγων;
</div>
    
  
    
      <div class="sentence">
  <span class="ref">03</span>&nbsp;καὶ δὴ καὶ οἱ νέοι ταῦτα παρ’ ἐμοῦ μανθάνουσιν, ἃ ἔξεστιν ἐνίοτε εἰ πάνυ πολλοῦ δραχμῆς <span class='stephanus'>26e</span> ἐκ τῆς ὀρχήστρας πριαμένοις Σωκράτους καταγελᾶν, ἐὰν προσποιῆται ἑαυτοῦ εἶναι, ἄλλως τε καὶ οὕτως ἄτοπα ὄντα;
</div>
    
  
    
      <div class="sentence">
  <span class="ref">04</span>&nbsp;ἀλλ’, ὦ πρὸς Διός, οὑτωσί σοι δοκῶ;
</div>
    
  
    
      <div class="sentence">
  <span class="ref">05</span>&nbsp;οὐδένα νομίζω θεὸν εἶναι;
</div>
    
  
</div>
  
    <div class="paragraph">
  <span class="ref">46</span>
  
    
      <div class="sentence">
  <span class="ref">01</span>&nbsp;οὐ μέντοι μὰ Δία οὐδ’ ὁπωστιοῦν.
</div>
    
  
</div>
  
    <div class="paragraph">
  <span class="ref">47</span>
  
    
      <div class="sentence">
  <span class="ref">01</span>&nbsp;ἄπιστός γ’ εἶ, ὦ Μέλητε, καὶ ταῦτα μέντοι, ὡς ἐμοὶ δοκεῖς, σαυτῷ.
</div>
    
  
    
      <div class="sentence">
  <span class="ref">02</span>&nbsp;ἐμοὶ γὰρ δοκεῖ οὑτοσί, ὦ ἄνδρες Ἀθηναῖοι, πάνυ εἶναι ὑβριστὴς καὶ ἀκόλαστος, καὶ ἀτεχνῶς τὴν γραφὴν ταύτην ὕβρει τινὶ καὶ ἀκολασίᾳ καὶ νεότητι γράψασθαι.
</div>
    
  
    
      <div class="sentence">
  <span class="ref">03</span>&nbsp;<span class='stephanus'>27a</span> ἔοικεν γὰρ ὥσπερ αἴνιγμα συντιθέντι διαπειρωμένῳ <q>ἆρα γνώσεται Σωκράτης ὁ σοφὸς δὴ ἐμοῦ χαριεντιζομένου καὶ ἐναντί’ ἐμαυτῷ λέγοντος, ἢ ἐξαπατήσω αὐτὸν καὶ τοὺς ἄλλους τοὺς ἀκούοντας;</q>
</div>
    
  
    
      <div class="sentence">
  <span class="ref">04</span>&nbsp;οὗτος γὰρ ἐμοὶ φαίνεται τὰ ἐναντία λέγειν αὐτὸς ἑαυτῷ ἐν τῇ γραφῇ ὥσπερ ἂν εἰ εἴποι·
</div>
    
  
    
      <div class="sentence">
  <span class="ref">05</span>&nbsp;<q>ἀδικεῖ Σωκράτης θεοὺς οὐ νομίζων, ἀλλὰ θεοὺς νομίζων.</q>
</div>
    
  
    
      <div class="sentence">
  <span class="ref">06</span>&nbsp;καίτοι τοῦτό ἐστι παίζοντος.
</div>
    
  
</div>
  
    <div class="paragraph">
  <span class="ref">48</span>
  
    
      <div class="sentence">
  <span class="ref">01</span>&nbsp;συνεπισκέψασθε δή, ὦ ἄνδρες, ᾗ μοι φαίνεται ταῦτα λέγειν·
</div>
    
  
    
      <div class="sentence">
  <span class="ref">02</span>&nbsp;σὺ δὲ ἡμῖν ἀπόκριναι, ὦ Μέλητε.
</div>
    
  
    
      <div class="sentence">
  <span class="ref">03</span>&nbsp;ὑμεῖς δέ, ὅπερ <span class='stephanus'>27b</span> κατ’ ἀρχὰς ὑμᾶς παρῃτησάμην, μέμνησθέ μοι μὴ θορυβεῖν ἐὰν ἐν τῷ εἰωθότι τρόπῳ τοὺς λόγους ποιῶμαι.
</div>
    
  
</div>
  
    <div class="paragraph">
  <span class="ref">49</span>
  
    
      <div class="sentence">
  <span class="ref">01</span>&nbsp;ἔστιν ὅστις ἀνθρώπων, ὦ Μέλητε, ἀνθρώπεια μὲν νομίζει πράγματ’ εἶναι, ἀνθρώπους δὲ οὐ νομίζει;
</div>
    
  
    
      <div class="sentence">
  <span class="ref">02</span>&nbsp;ἀποκρινέσθω, ὦ ἄνδρες, καὶ μὴ ἄλλα καὶ ἄλλα θορυβείτω·
</div>
    
  
    
      <div class="sentence">
  <span class="ref">03</span>&nbsp;ἔσθ’ ὅστις ἵππους μὲν οὐ νομίζει, ἱππικὰ δὲ πράγματα;
</div>
    
  
    
      <div class="sentence">
  <span class="ref">04</span>&nbsp;ἢ αὐλητὰς μὲν οὐ νομίζει εἶναι, αὐλητικὰ δὲ πράγματα;
</div>
    
  
    
      <div class="sentence">
  <span class="ref">05</span>&nbsp;οὐκ ἔστιν, ὦ ἄριστε ἀνδρῶν·
</div>
    
  
    
      <div class="sentence">
  <span class="ref">06</span>&nbsp;εἰ μὴ σὺ βούλει ἀποκρίνεσθαι, ἐγὼ σοὶ λέγω καὶ τοῖς ἄλλοις τουτοισί.
</div>
    
  
    
      <div class="sentence">
  <span class="ref">07</span>&nbsp;ἀλλὰ τὸ ἐπὶ τούτῳ γε ἀπόκριναι·
</div>
    
  
    
      <div class="sentence">
  <span class="ref">08</span>&nbsp;<span class='stephanus'>27c</span> ἔσθ’ ὅστις δαιμόνια μὲν νομίζει πράγματ’ εἶναι, δαίμονας δὲ οὐ νομίζει;
</div>
    
  
</div>
  
    <div class="paragraph">
  <span class="ref">50</span>
  
    
      <div class="sentence">
  <span class="ref">01</span>&nbsp;οὐκ ἔστιν.
</div>
    
  
</div>
  
    <div class="paragraph">
  <span class="ref">51</span>
  
    
      <div class="sentence">
  <span class="ref">01</span>&nbsp;ὡς ὤνησας ὅτι μόγις ἀπεκρίνω ὑπὸ τουτωνὶ ἀναγκαζόμενος.
</div>
    
  
    
      <div class="sentence">
  <span class="ref">02</span>&nbsp;οὐκοῦν δαιμόνια μὲν φῄς με καὶ νομίζειν καὶ διδάσκειν, εἴτ’ οὖν καινὰ εἴτε παλαιά, ἀλλ’ οὖν δαιμόνιά γε νομίζω κατὰ τὸν σὸν λόγον, καὶ ταῦτα καὶ διωμόσω ἐν τῇ ἀντιγραφῇ.
</div>
    
  
    
      <div class="sentence">
  <span class="ref">03</span>&nbsp;εἰ δὲ δαιμόνια νομίζω, καὶ δαίμονας δήπου πολλὴ ἀνάγκη νομίζειν μέ ἐστιν·
</div>
    
  
    
      <div class="sentence">
  <span class="ref">04</span>&nbsp;οὐχ οὕτως ἔχει;
</div>
    
  
    
      <div class="sentence">
  <span class="ref">05</span>&nbsp;ἔχει δή·
</div>
    
  
    
      <div class="sentence">
  <span class="ref">06</span>&nbsp;τίθημι γάρ σε ὁμολογοῦντα, ἐπειδὴ οὐκ ἀποκρίνῃ.
</div>
    
  
    
      <div class="sentence">
  <span class="ref">07</span>&nbsp;τοὺς δὲ <span class='stephanus'>27d</span> δαίμονας οὐχὶ ἤτοι θεούς γε ἡγούμεθα ἢ θεῶν παῖδας;
</div>
    
  
    
      <div class="sentence">
  <span class="ref">08</span>&nbsp;φῂς ἢ οὔ;
</div>
    
  
</div>
  
    <div class="paragraph">
  <span class="ref">52</span>
  
    
      <div class="sentence">
  <span class="ref">01</span>&nbsp;πάνυ γε.
</div>
    
  
</div>
  
    <div class="paragraph">
  <span class="ref">53</span>
  
    
      <div class="sentence">
  <span class="ref">01</span>&nbsp;οὐκοῦν εἴπερ δαίμονας ἡγοῦμαι, ὡς σὺ φῄς, εἰ μὲν θεοί τινές εἰσιν οἱ δαίμονες, τοῦτ’ ἂν εἴη ὃ ἐγώ φημί σε αἰνίττεσθαι καὶ χαριεντίζεσθαι, θεοὺς οὐχ ἡγούμενον φάναι με θεοὺς αὖ ἡγεῖσθαι πάλιν, ἐπειδήπερ γε δαίμονας ἡγοῦμαι·
</div>
    
  
    
      <div class="sentence">
  <span class="ref">02</span>&nbsp;εἰ δ’ αὖ οἱ δαίμονες θεῶν παῖδές εἰσιν νόθοι τινὲς ἢ ἐκ νυμφῶν ἢ ἔκ τινων ἄλλων ὧν δὴ καὶ λέγονται, τίς ἂν ἀνθρώπων θεῶν μὲν παῖδας ἡγοῖτο εἶναι, θεοὺς δὲ μή;
</div>
    
  
    
      <div class="sentence">
  <span class="ref">03</span>&nbsp;ὁμοίως γὰρ <span class='stephanus'>27e</span> ἂν ἄτοπον εἴη ὥσπερ ἂν εἴ τις ἵππων μὲν παῖδας ἡγοῖτο ἢ καὶ ὄνων, τοὺς ἡμιόνους, ἵππους δὲ καὶ ὄνους μὴ ἡγοῖτο εἶναι.
</div>
    
  
    
      <div class="sentence">
  <span class="ref">04</span>&nbsp;ἀλλ’, ὦ Μέλητε, οὐκ ἔστιν ὅπως σὺ ταῦτα οὐχὶ ἀποπειρώμενος ἡμῶν ἐγράψω τὴν γραφὴν ταύτην ἢ ἀπορῶν ὅτι ἐγκαλοῖς ἐμοὶ ἀληθὲς ἀδίκημα·
</div>
    
  
    
      <div class="sentence">
  <span class="ref">05</span>&nbsp;ὅπως δὲ σύ τινα πείθοις ἂν καὶ σμικρὸν νοῦν ἔχοντα ἀνθρώπων, ὡς οὐ τοῦ αὐτοῦ ἔστιν καὶ δαιμόνια καὶ θεῖα ἡγεῖσθαι, καὶ αὖ τοῦ αὐτοῦ μήτε <span class='stephanus'>28a</span> δαίμονας μήτε θεοὺς μήτε ἥρωας, οὐδεμία μηχανή ἐστιν.
</div>
    
  
</div>
  
    <div class="paragraph">
  <span class="ref">54</span>
  
    
      <div class="sentence">
  <span class="ref">01</span>&nbsp;ἀλλὰ γάρ, ὦ ἄνδρες Ἀθηναῖοι, ὡς μὲν ἐγὼ οὐκ ἀδικῶ κατὰ τὴν Μελήτου γραφήν, οὐ πολλῆς μοι δοκεῖ εἶναι ἀπολογίας, ἀλλὰ ἱκανὰ καὶ ταῦτα·
</div>
    
  
    
      <div class="sentence">
  <span class="ref">02</span>&nbsp;ὃ δὲ καὶ ἐν τοῖς ἔμπροσθεν ἔλεγον, ὅτι πολλή μοι ἀπέχθεια γέγονεν καὶ πρὸς πολλούς, εὖ ἴστε ὅτι ἀληθές ἐστιν.
</div>
    
  
    
      <div class="sentence">
  <span class="ref">03</span>&nbsp;καὶ τοῦτ’ ἔστιν ὃ ἐμὲ αἱρεῖ, ἐάνπερ αἱρῇ, οὐ Μέλητος οὐδὲ Ἄνυτος ἀλλ’ ἡ τῶν πολλῶν διαβολή τε καὶ φθόνος.
</div>
    
  
    
      <div class="sentence">
  <span class="ref">04</span>&nbsp;ἃ δὴ πολλοὺς καὶ ἄλλους καὶ ἀγαθοὺς <span class='stephanus'>28b</span> ἄνδρας ᾕρηκεν, οἶμαι δὲ καὶ αἱρήσει·
</div>
    
  
    
      <div class="sentence">
  <span class="ref">05</span>&nbsp;οὐδὲν δὲ δεινὸν μὴ ἐν ἐμοὶ στῇ.
</div>
    
  
</div>
  
    <div class="paragraph">
  <span class="ref">55</span>
  
    
      <div class="sentence">
  <span class="ref">01</span>&nbsp;ἴσως ἂν οὖν εἴποι τις·
</div>
    
  
    
      <div class="sentence">
  <span class="ref">02</span>&nbsp;<q>εἶτ’ οὐκ αἰσχύνῃ, ὦ Σώκρατες, τοιοῦτον ἐπιτήδευμα ἐπιτηδεύσας ἐξ οὗ κινδυνεύεις νυνὶ ἀποθανεῖν;</q>
</div>
    
  
    
      <div class="sentence">
  <span class="ref">03</span>&nbsp;ἐγὼ δὲ τούτῳ ἂν δίκαιον λόγον ἀντείποιμι, ὅτι <q>οὐ καλῶς λέγεις, ὦ ἄνθρωπε, εἰ οἴει δεῖν κίνδυνον ὑπολογίζεσθαι τοῦ ζῆν ἢ τεθνάναι ἄνδρα ὅτου τι καὶ σμικρὸν ὄφελός ἐστιν, ἀλλ’ οὐκ ἐκεῖνο μόνον σκοπεῖν ὅταν πράττῃ, πότερον δίκαια ἢ ἄδικα πράττει, καὶ ἀνδρὸς ἀγαθοῦ ἔργα ἢ κακοῦ.
</div>
    
  
    
      <div class="sentence">
  <span class="ref">04</span>&nbsp;φαῦλοι <span class='stephanus'>28c</span> γὰρ ἂν τῷ γε σῷ λόγῳ εἶεν τῶν ἡμιθέων ὅσοι ἐν Τροίᾳ τετελευτήκασιν οἵ τε ἄλλοι καὶ ὁ τῆς Θέτιδος υἱός, ὃς τοσοῦτον τοῦ κινδύνου κατεφρόνησεν παρὰ τὸ αἰσχρόν τι ὑπομεῖναι ὥστε, ἐπειδὴ εἶπεν ἡ μήτηρ αὐτῷ προθυμουμένῳ Ἕκτορα ἀποκτεῖναι, θεὸς οὖσα, οὑτωσί πως, ὡς ἐγὼ οἶμαι·
</div>
    
  
    
      <div class="sentence">
  <span class="ref">05</span>&nbsp;<q>ὦ παῖ, εἰ τιμωρήσεις Πατρόκλῳ τῷ ἑταίρῳ τὸν φόνον καὶ Ἕκτορα ἀποκτενεῖς, αὐτὸς ἀποθανῇ —
</div>
    
  
    
      <div class="sentence">
  <span class="ref">06</span>&nbsp;αὐτίκα γάρ τοι,</q> φησί, <q>μεθ’ Ἕκτορα πότμος ἑτοῖμος</q> —
</div>
    
  
    
      <div class="sentence">
  <span class="ref">07</span>&nbsp;ὁ δὲ τοῦτο ἀκούσας τοῦ μὲν θανάτου καὶ τοῦ κινδύνου ὠλιγώρησε, πολὺ δὲ μᾶλλον <span class='stephanus'>28d</span> δείσας τὸ ζῆν κακὸς ὢν καὶ τοῖς φίλοις μὴ τιμωρεῖν, <q>αὐτίκα,</q> φησί, <q>τεθναίην, δίκην ἐπιθεὶς τῷ ἀδικοῦντι, ἵνα μὴ ἐνθάδε μένω καταγέλαστος παρὰ νηυσὶ κορωνίσιν ἄχθος ἀρούρης.</q>
</div>
    
  
    
      <div class="sentence">
  <span class="ref">08</span>&nbsp;ὴ αὐτὸν οἴει φροντίσαι θανάτου καὶ κινδύνου;</q>
</div>
    
  
</div>
  
    <div class="paragraph">
  <span class="ref">56</span>
  
    
      <div class="sentence">
  <span class="ref">01</span>&nbsp;οὕτω γὰρ ἔχει, ὦ ἄνδρες Ἀθηναῖοι, τῇ ἀληθείᾳ·
</div>
    
  
    
      <div class="sentence">
  <span class="ref">02</span>&nbsp;οὗ ἄν τις ἑαυτὸν τάξῃ ἡγησάμενος βέλτιστον εἶναι ἢ ὑπ’ ἄρχοντος ταχθῇ, ἐνταῦθα δεῖ, ὡς ἐμοὶ δοκεῖ, μένοντα κινδυνεύειν, μηδὲν ὑπολογιζόμενον μήτε θάνατον μήτε ἄλλο μηδὲν πρὸ τοῦ αἰσχροῦ.
</div>
    
  
    
      <div class="sentence">
  <span class="ref">03</span>&nbsp;ἐγὼ οὖν δεινὰ ἂν εἴην εἰργασμένος, ὦ ἄνδρες <span class='stephanus'>28e</span> Ἀθηναῖοι, εἰ ὅτε μέν με οἱ ἄρχοντες ἔταττον, οὓς ὑμεῖς εἵλεσθε ἄρχειν μου, καὶ ἐν Ποτειδαίᾳ καὶ ἐν Ἀμφιπόλει καὶ ἐπὶ Δηλίῳ, τότε μὲν οὗ ἐκεῖνοι ἔταττον ἔμενον ὥσπερ καὶ ἄλλος τις καὶ ἐκινδύνευον ἀποθανεῖν, τοῦ δὲ θεοῦ τάττοντος, ὡς ἐγὼ ᾠήθην τε καὶ ὑπέλαβον, φιλοσοφοῦντά με δεῖν ζῆν καὶ ἐξετάζοντα ἐμαυτὸν καὶ τοὺς ἄλλους, ἐνταῦθα δὲ φοβηθεὶς ἢ θάνατον <span class='stephanus'>29a</span> ἣ ἄλλ’ ὁτιοῦν πρᾶγμα λίποιμι τὴν τάξιν.
</div>
    
  
    
      <div class="sentence">
  <span class="ref">04</span>&nbsp;δεινόν τἂν εἴη, καὶ ὡς ἀληθῶς τότ’ ἄν με δικαίως εἰσάγοι τις εἰς δικαστήριον, ὅτι οὐ νομίζω θεοὺς εἶναι ἀπειθῶν τῇ μαντείᾳ καὶ δεδιὼς θάνατον καὶ οἰόμενος σοφὸς εἶναι οὐκ ὤν.
</div>
    
  
    
      <div class="sentence">
  <span class="ref">05</span>&nbsp;τὸ γάρ τοι θάνατον δεδιέναι, ὦ ἄνδρες, οὐδὲν ἄλλο ἐστὶν ἢ δοκεῖν σοφὸν εἶναι μὴ ὄντα·
</div>
    
  
    
      <div class="sentence">
  <span class="ref">06</span>&nbsp;δοκεῖν γὰρ εἰδέναι ἐστὶν ἃ οὐκ οἶδεν.
</div>
    
  
    
      <div class="sentence">
  <span class="ref">07</span>&nbsp;οἶδε μὲν γὰρ οὐδεὶς τὸν θάνατον οὐδ’ εἰ τυγχάνει τῷ ἀνθρώπῳ πάντων μέγιστον ὂν τῶν ἀγαθῶν, δεδίασι δ’ ὡς εὖ εἰδότες <span class='stephanus'>29b</span> ὅτι μέγιστον τῶν κακῶν ἐστι.
</div>
    
  
    
      <div class="sentence">
  <span class="ref">08</span>&nbsp;καίτοι πῶς οὐκ ἀμαθία ἐστὶν αὕτη ἡ ἐπονείδιστος, ἡ τοῦ οἴεσθαι εἰδέναι ἃ οὐκ οἶδεν;
</div>
    
  
    
      <div class="sentence">
  <span class="ref">09</span>&nbsp;ἐγὼ δ’, ὦ ἄνδρες, τούτῳ καὶ ἐνταῦθα ἴσως διαφέρω τῶν πολλῶν ἀνθρώπων, καὶ εἰ δή τῳ σοφώτερός του φαίην εἶναι, τούτῳ ἄν, ὅτι οὐκ εἰδὼς ἱκανῶς περὶ τῶν ἐν Ἅιδου οὕτω καὶ οἴομαι οὐκ εἰδέναι·
</div>
    
  
    
      <div class="sentence">
  <span class="ref">10</span>&nbsp;τὸ δὲ ἀδικεῖν καὶ ἀπειθεῖν τῷ βελτίονι καὶ θεῷ καὶ ἀνθρώπῳ, ὅτι κακὸν καὶ αἰσχρόν ἐστιν οἶδα.
</div>
    
  
    
      <div class="sentence">
  <span class="ref">11</span>&nbsp;πρὸ οὖν τῶν κακῶν ὧν οἶδα ὅτι κακά ἐστιν, ἃ μὴ οἶδα εἰ καὶ ἀγαθὰ ὄντα τυγχάνει οὐδέποτε φοβήσομαι οὐδὲ φεύξομαι·
</div>
    
  
    
      <div class="sentence">
  <span class="ref">12</span>&nbsp;ὥστε οὐδ’ εἴ <span class='stephanus'>29c</span> με νῦν ὑμεῖς ἀφίετε Ἀνύτῳ ἀπιστήσαντες, ὃς ἔφη ἢ τὴν ἀρχὴν οὐ δεῖν ἐμὲ δεῦρο εἰσελθεῖν ἤ, ἐπειδὴ εἰσῆλθον, οὐχ οἷόν τ’ εἶναι τὸ μὴ ἀποκτεῖναί με, λέγων πρὸς ὑμᾶς ὡς εἰ διαφευξοίμην ἤδη <del>ἂν</del> ὑμῶν οἱ ὑεῖς ἐπιτηδεύοντες ἃ Σωκράτης διδάσκει πάντες παντάπασι διαφθαρήσονται, —
</div>
    
  
    
      <div class="sentence">
  <span class="ref">13</span>&nbsp;εἴ μοι πρὸς ταῦτα εἴποιτε·
</div>
    
  
    
      <div class="sentence">
  <span class="ref">14</span>&nbsp;<q>ὦ Σώκρατες, νῦν μὲν Ἀνύτῳ οὐ πεισόμεθα ἀλλ’ ἀφίεμέν σε, ἐπὶ τούτῳ μέντοι, ἐφ’ ᾧτε μηκέτι ἐν ταύτῃ τῇ ζητήσει διατρίβειν μηδὲ φιλοσοφεῖν·
</div>
    
  
    
      <div class="sentence">
  <span class="ref">15</span>&nbsp;ἐὰν δὲ <span class='stephanus'>29d</span> ἁλῷς ἔτι τοῦτο πράττων, ἀποθανῇ</q> —
</div>
    
  
    
      <div class="sentence">
  <span class="ref">16</span>&nbsp;εἰ οὖν με, ὅπερ εἶπον, ἐπὶ τούτοις ἀφίοιτε, εἴποιμ’ ἂν ὑμῖν ὅτι <q>ἐγὼ ὑμᾶς, ὦ ἄνδρες Ἀθηναῖοι, ἀσπάζομαι μὲν καὶ φιλῶ, πείσομαι δὲ μᾶλλον τῷ θεῷ ἢ ὑμῖν, καὶ ἕωσπερ ἂν ἐμπνέω καὶ οἷός τε ὦ, οὐ μὴ παύσωμαι φιλοσοφῶν καὶ ὑμῖν παρακελευόμενός τε καὶ ἐνδεικνύμενος ὅτῳ ἂν ἀεὶ ἐντυγχάνω ὑμῶν, λέγων οἷάπερ εἴωθα, ὅτι <q>ὦ ἄριστε ἀνδρῶν, Ἀθηναῖος ὤν, πόλεως τῆς μεγίστης καὶ εὐδοκιμωτάτης εἰς σοφίαν καὶ ἰσχύν, χρημάτων μὲν οὐκ αἰσχύνῃ ἐπιμελούμενος ὅπως σοι ἔσται ὡς πλεῖστα, <span class='stephanus'>29e</span> καὶ δόξης καὶ τιμῆς, φρονήσεως δὲ καὶ ἀληθείας καὶ τῆς ψυχῆς ὅπως ὡς βελτίστη ἔσται οὐκ ἐπιμελῇ οὐδὲ φροντίζεις;</q></q>
</div>
    
  
    
      <div class="sentence">
  <span class="ref">17</span>&nbsp;<q>καὶ ἐάν τις ὑμῶν ἀμφισβητήσῃ καὶ φῇ ἐπιμελεῖσθαι, οὐκ εὐθὺς ἀφήσω αὐτὸν οὐδ’ ἄπειμι, ἀλλ’ ἐρήσομαι αὐτὸν καὶ ἐξετάσω καὶ ἐλέγξω, καὶ ἐάν μοι μὴ δοκῇ κεκτῆσθαι ἀρετήν, <span class='stephanus'>30a</span> φάναι δέ, ὀνειδιῶ ὅτι τὰ πλείστου ἄξια περὶ ἐλαχίστου ποιεῖται, τὰ δὲ φαυλότερα περὶ πλείονος.
</div>
    
  
    
      <div class="sentence">
  <span class="ref">18</span>&nbsp;ταῦτα καὶ νεωτέρῳ καὶ πρεσβυτέρῳ ὅτῳ ἂν ἐντυγχάνω ποιήσω, καὶ ξένῳ καὶ ἀστῷ, μᾶλλον δὲ τοῖς ἀστοῖς, ὅσῳ μου ἐγγυτέρω ἐστὲ γένει.
</div>
    
  
    
      <div class="sentence">
  <span class="ref">19</span>&nbsp;ταῦτα γὰρ κελεύει ὁ θεός, εὖ ἴστε, καὶ ἐγὼ οἴομαι οὐδέν πω ὑμῖν μεῖζον ἀγαθὸν γενέσθαι ἐν τῇ πόλει ἢ τὴν ἐμὴν τῷ θεῷ ὑπηρεσίαν.
</div>
    
  
    
      <div class="sentence">
  <span class="ref">20</span>&nbsp;οὐδὲν γὰρ ἄλλο πράττων ἐγὼ περιέρχομαι ἢ πείθων ὑμῶν καὶ νεωτέρους καὶ πρεσβυτέρους μήτε σωμάτων <span class='stephanus'>30b</span> ἐπιμελεῖσθαι μήτε χρημάτων πρότερον μηδὲ οὕτω σφόδρα ὡς τῆς ψυχῆς ὅπως ὡς ἀρίστη ἔσται, λέγων ὅτι <q>οὐκ ἐκ χρημάτων ἀρετὴ γίγνεται, ἀλλ’ ἐξ ἀρετῆς χρήματα καὶ τὰ ἄλλα ἀγαθὰ τοῖς ἀνθρώποις ἅπαντα καὶ ἰδίᾳ καὶ δημοσίᾳ.</q>
</div>
    
  
    
      <div class="sentence">
  <span class="ref">21</span>&nbsp;εἰ μὲν οὖν ταῦτα λέγων διαφθείρω τοὺς νέους, ταῦτ’ ἂν εἴη βλαβερά·
</div>
    
  
    
      <div class="sentence">
  <span class="ref">22</span>&nbsp;εἰ δέ τίς μέ φησιν ἄλλα λέγειν ἢ ταῦτα, οὐδὲν λέγει.
</div>
    
  
    
      <div class="sentence">
  <span class="ref">23</span>&nbsp;πρὸς ταῦτα,</q> φαίην ἄν, <q>ὦ ἄνδρες Ἀθηναῖοι, ἢ πείθεσθε Ἀνύτῳ ἢ μή, καὶ ἢ ἀφίετέ με ἢ μή, ὡς ἐμοῦ οὐκ <span class='stephanus'>30c</span> ἂν ποιήσαντος ἄλλα, οὐδ’ εἰ μέλλω πολλάκις τεθνάναι.</q>
</div>
    
  
</div>
  
    <div class="paragraph">
  <span class="ref">57</span>
  
    
      <div class="sentence">
  <span class="ref">01</span>&nbsp;μὴ θορυβεῖτε, ὦ ἄνδρες Ἀθηναῖοι, ἀλλ’ ἐμμείνατέ μοι οἷς ἐδεήθην ὑμῶν, μὴ θορυβεῖν ἐφ’ οἷς ἂν λέγω ἀλλ’ ἀκούειν·
</div>
    
  
    
      <div class="sentence">
  <span class="ref">02</span>&nbsp;καὶ γάρ, ὡς ἐγὼ οἶμαι, ὀνήσεσθε ἀκούοντες.
</div>
    
  
    
      <div class="sentence">
  <span class="ref">03</span>&nbsp;μέλλω γὰρ οὖν ἄττα ὑμῖν ἐρεῖν καὶ ἄλλα ἐφ’ οἷς ἴσως βοήσεσθε·
</div>
    
  
    
      <div class="sentence">
  <span class="ref">04</span>&nbsp;ἀλλὰ μηδαμῶς ποιεῖτε τοῦτο.
</div>
    
  
    
      <div class="sentence">
  <span class="ref">05</span>&nbsp;εὖ γὰρ ἴστε, ἐάν με ἀποκτείνητε τοιοῦτον ὄντα οἷον ἐγὼ λέγω, οὐκ ἐμὲ μείζω βλάψετε ἢ ὑμᾶς αὐτούς·
</div>
    
  
    
      <div class="sentence">
  <span class="ref">06</span>&nbsp;ἐμὲ μὲν γὰρ οὐδὲν ἂν βλάψειεν οὔτε Μέλητος οὔτε Ἄνυτος —
</div>
    
  
    
      <div class="sentence">
  <span class="ref">07</span>&nbsp;οὐδὲ γὰρ ἂν δύναιτο —
</div>
    
  
    
      <div class="sentence">
  <span class="ref">08</span>&nbsp;οὐ γὰρ οἴομαι θεμιτὸν <span class='stephanus'>30d</span> εἶναι ἀμείνονι ἀνδρὶ ὑπὸ χείρονος βλάπτεσθαι.
</div>
    
  
    
      <div class="sentence">
  <span class="ref">09</span>&nbsp;ἀποκτείνειε μεντἂν ἴσως ἢ ἐξελάσειεν ἢ ἀτιμώσειεν·
</div>
    
  
    
      <div class="sentence">
  <span class="ref">10</span>&nbsp;ἀλλὰ ταῦτα οὗτος μὲν ἴσως οἴεται καὶ ἄλλος τίς που μεγάλα κακά, ἐγὼ δ’ οὐκ οἴομαι, ἀλλὰ πολὺ μᾶλλον ποιεῖν ἃ οὑτοσὶ νῦν ποιεῖ, ἄνδρα ἀδίκως ἐπιχειρεῖν ἀποκτεινύναι.
</div>
    
  
    
      <div class="sentence">
  <span class="ref">11</span>&nbsp;νῦν οὖν, ὦ ἄνδρες Ἀθηναῖοι, πολλοῦ δέω ἐγὼ ὑπὲρ ἐμαυτοῦ ἀπολογεῖσθαι, ὥς τις ἂν οἴοιτο, ἀλλὰ ὑπὲρ ὑμῶν, μή τι ἐξαμάρτητε περὶ τὴν τοῦ <span class='stephanus'>30e</span> θεοῦ δόσιν ὑμῖν ἐμοῦ καταψηφισάμενοι.
</div>
    
  
    
      <div class="sentence">
  <span class="ref">12</span>&nbsp;ἐὰν γάρ με ἀποκτείνητε, οὐ ῥᾳδίως ἄλλον τοιοῦτον εὑρήσετε, ἀτεχνῶς —
</div>
    
  
    
      <div class="sentence">
  <span class="ref">13</span>&nbsp;εἰ καὶ γελοιότερον εἰπεῖν —
</div>
    
  
    
      <div class="sentence">
  <span class="ref">14</span>&nbsp;προσκείμενον τῇ πόλει ὑπὸ τοῦ θεοῦ ὥσπερ ἵππῳ μεγάλῳ μὲν καὶ γενναίῳ, ὑπὸ μεγέθους δὲ νωθεστέρῳ καὶ δεομένῳ ἐγείρεσθαι ὑπὸ μύωπός τινος, οἷον δή μοι δοκεῖ ὁ θεὸς ἐμὲ τῇ πόλει προστεθηκέναι τοιοῦτόν τινα, ὃς ὑμᾶς ἐγείρων καὶ πείθων καὶ ὀνειδίζων ἕνα ἕκαστον <span class='stephanus'>31a</span> οὐδὲν παύομαι τὴν ἡμέραν ὅλην πανταχοῦ προσκαθίζων.
</div>
    
  
    
      <div class="sentence">
  <span class="ref">15</span>&nbsp;τοιοῦτος οὖν ἄλλος οὐ ῥᾳδίως ὑμῖν γενήσεται, ὦ ἄνδρες, ἀλλ’ ἐὰν ἐμοὶ πείθησθε, φείσεσθέ μου·
</div>
    
  
    
      <div class="sentence">
  <span class="ref">16</span>&nbsp;ὑμεῖς δ’ ἴσως τάχ’ ἂν ἀχθόμενοι, ὥσπερ οἱ νυστάζοντες ἐγειρόμενοι, κρούσαντες ἄν με, πειθόμενοι Ἀνύτῳ, ῥᾳδίως ἂν ἀποκτείναιτε, εἶτα τὸν λοιπὸν βίον καθεύδοντες διατελοῖτε ἄν, εἰ μή τινα ἄλλον ὁ θεὸς ὑμῖν ἐπιπέμψειεν κηδόμενος ὑμῶν.
</div>
    
  
    
      <div class="sentence">
  <span class="ref">17</span>&nbsp;ὅτι δ’ ἐγὼ τυγχάνω ὢν τοιοῦτος οἷος ὑπὸ τοῦ θεοῦ τῇ πόλει δεδόσθαι, ἐνθένδε <span class='stephanus'>31b</span> ἂν κατανοήσαιτε·
</div>
    
  
    
      <div class="sentence">
  <span class="ref">18</span>&nbsp;οὐ γὰρ ἀνθρωπίνῳ ἔοικε τὸ ἐμὲ τῶν μὲν ἐμαυτοῦ πάντων ἠμεληκέναι καὶ ἀνέχεσθαι τῶν οἰκείων ἀμελουμένων τοσαῦτα ἤδη ἔτη, τὸ δὲ ὑμέτερον πράττειν ἀεί, ἰδίᾳ ἑκάστῳ προσιόντα ὥσπερ πατέρα ἢ ἀδελφὸν πρεσβύτερον πείθοντα ἐπιμελεῖσθαι ἀρετῆς.
</div>
    
  
    
      <div class="sentence">
  <span class="ref">19</span>&nbsp;καὶ εἰ μέν τι ἀπὸ τούτων ἀπέλαυον καὶ μισθὸν λαμβάνων ταῦτα παρεκελευόμην, εἶχον ἄν τινα λόγον·
</div>
    
  
    
      <div class="sentence">
  <span class="ref">20</span>&nbsp;νῦν δὲ ὁρᾶτε δὴ καὶ αὐτοὶ ὅτι οἱ κατήγοροι τἆλλα πάντα ἀναισχύντως οὕτω κατηγοροῦντες τοῦτό γε οὐχ οἷοί τε ἐγένοντο ἀπαναισχυντῆσαι <span class='stephanus'>31c</span> παρασχόμενοι μάρτυρα, ὡς ἐγώ ποτέ τινα ἢ ἐπραξάμην μισθὸν ἢ ᾔτησα.
</div>
    
  
    
      <div class="sentence">
  <span class="ref">21</span>&nbsp;ἱκανὸν γάρ, οἶμαι, ἐγὼ παρέχομαι τὸν μάρτυρα ὡς ἀληθῆ λέγω, τὴν πενίαν.
</div>
    
  
</div>
  
    <div class="paragraph">
  <span class="ref">58</span>
  
    
      <div class="sentence">
  <span class="ref">01</span>&nbsp;ἴσως ἂν οὖν δόξειεν ἄτοπον εἶναι, ὅτι δὴ ἐγὼ ἰδίᾳ μὲν ταῦτα συμβουλεύω περιιὼν καὶ πολυπραγμονῶ, δημοσίᾳ δὲ οὐ τολμῶ ἀναβαίνων εἰς τὸ πλῆθος τὸ ὑμέτερον συμβουλεύειν τῇ πόλει.
</div>
    
  
    
      <div class="sentence">
  <span class="ref">02</span>&nbsp;τούτου δὲ αἴτιόν ἐστιν ὃ ὑμεῖς ἐμοῦ πολλάκις ἀκηκόατε πολλαχοῦ λέγοντος, ὅτι μοι θεῖόν τι καὶ <span class='stephanus'>31d</span> δαιμόνιον γίγνεται <del>φωνή</del> , ὃ δὴ καὶ ἐν τῇ γραφῇ ἐπικωμῳδῶν Μέλητος ἐγράψατο.
</div>
    
  
    
      <div class="sentence">
  <span class="ref">03</span>&nbsp;ἐμοὶ δὲ τοῦτ’ ἔστιν ἐκ παιδὸς ἀρξάμενον, φωνή τις γιγνομένη, ἣ ὅταν γένηται, ἀεὶ ἀποτρέπει με τοῦτο ὃ ἂν μέλλω πράττειν, προτρέπει δὲ οὔποτε.
</div>
    
  
    
      <div class="sentence">
  <span class="ref">04</span>&nbsp;τοῦτ’ ἔστιν ὅ μοι ἐναντιοῦται τὰ πολιτικὰ πράττειν, καὶ παγκάλως γέ μοι δοκεῖ ἐναντιοῦσθαι·
</div>
    
  
    
      <div class="sentence">
  <span class="ref">05</span>&nbsp;εὖ γὰρ ἴστε, ὦ ἄνδρες Ἀθηναῖοι, εἰ ἐγὼ πάλαι ἐπεχείρησα πράττειν τὰ πολιτικὰ πράγματα, πάλαι ἂν ἀπολώλη καὶ οὔτ’ ἂν ὑμᾶς ὠφελήκη <span class='stephanus'>31e</span> οὐδὲν οὔτ’ ἂν ἐμαυτόν.
</div>
    
  
    
      <div class="sentence">
  <span class="ref">06</span>&nbsp;καί μοι μὴ ἄχθεσθε λέγοντι τἀληθῆ·
</div>
    
  
    
      <div class="sentence">
  <span class="ref">07</span>&nbsp;οὐ γὰρ ἔστιν ὅστις ἀνθρώπων σωθήσεται οὔτε ὑμῖν οὔτε ἄλλῳ πλήθει οὐδενὶ γνησίως ἐναντιούμενος καὶ διακωλύων πολλὰ ἄδικα καὶ παράνομα ἐν τῇ πόλει γίγνεσθαι, ἀλλ’ <span class='stephanus'>32a</span> ἀναγκαῖόν ἐστι τὸν τῷ ὄντι μαχούμενον ὑπὲρ τοῦ δικαίου, καὶ εἰ μέλλει ὀλίγον χρόνον σωθήσεσθαι, ἰδιωτεύειν ἀλλὰ μὴ δημοσιεύειν.
</div>
    
  
</div>
  
    <div class="paragraph">
  <span class="ref">59</span>
  
    
      <div class="sentence">
  <span class="ref">01</span>&nbsp;μεγάλα δ’ ἔγωγε ὑμῖν τεκμήρια παρέξομαι τούτων, οὐ λόγους ἀλλ’ ὃ ὑμεῖς τιμᾶτε, ἔργα.
</div>
    
  
    
      <div class="sentence">
  <span class="ref">02</span>&nbsp;ἀκούσατε δή μοι τὰ συμβεβηκότα, ἵνα εἰδῆτε ὅτι οὐδ’ ἂν ἑνὶ ὑπεικάθοιμι παρὰ τὸ δίκαιον δείσας θάνατον, μὴ ὑπείκων δὲ ἀλλὰ κἂν ἀπολοίμην.
</div>
    
  
    
      <div class="sentence">
  <span class="ref">03</span>&nbsp;ἐρῶ δὲ ὑμῖν φορτικὰ μὲν καὶ δικανικά, ἀληθῆ δέ.
</div>
    
  
    
      <div class="sentence">
  <span class="ref">04</span>&nbsp;ἐγὼ γάρ, ὦ ἄνδρες Ἀθηναῖοι, ἄλλην μὲν ἀρχὴν οὐδεμίαν <span class='stephanus'>32b</span> πώποτε ἦρξα ἐν τῇ πόλει, ἐβούλευσα δέ·
</div>
    
  
    
      <div class="sentence">
  <span class="ref">05</span>&nbsp;καὶ ἔτυχεν ἡμῶν ἡ φυλὴ Ἀντιοχὶς πρυτανεύουσα ὅτε ὑμεῖς τοὺς δέκα στρατηγοὺς τοὺς οὐκ ἀνελομένους τοὺς ἐκ τῆς ναυμαχίας ἐβουλεύσασθε ἁθρόους κρίνειν, παρανόμως, ὡς ἐν τῷ ὑστέρῳ χρόνῳ πᾶσιν ὑμῖν ἔδοξεν.
</div>
    
  
    
      <div class="sentence">
  <span class="ref">06</span>&nbsp;τότ’ ἐγὼ μόνος τῶν πρυτάνεων ἠναντιώθην ὑμῖν μηδὲν ποιεῖν παρὰ τοὺς νόμους καὶ ἐναντία ἐψηφισάμην·
</div>
    
  
    
      <div class="sentence">
  <span class="ref">07</span>&nbsp;καὶ ἑτοίμων ὄντων ἐνδεικνύναι με καὶ ἀπάγειν τῶν ῥητόρων, καὶ ὑμῶν κελευόντων καὶ βοώντων, μετὰ τοῦ <span class='stephanus'>32c</span> νόμου καὶ τοῦ δικαίου ᾤμην μᾶλλόν με δεῖν διακινδυνεύειν ἢ μεθ’ ὑμῶν γενέσθαι μὴ δίκαια βουλευομένων, φοβηθέντα δεσμὸν ἢ θάνατον.
</div>
    
  
    
      <div class="sentence">
  <span class="ref">08</span>&nbsp;καὶ ταῦτα μὲν ἦν ἔτι δημοκρατουμένης τῆς πόλεως·
</div>
    
  
    
      <div class="sentence">
  <span class="ref">09</span>&nbsp;ἐπειδὴ δὲ ὀλιγαρχία ἐγένετο, οἱ τριάκοντα αὖ μεταπεμψάμενοί με πέμπτον αὐτὸν εἰς τὴν θόλον προσέταξαν ἀγαγεῖν ἐκ Σαλαμῖνος Λέοντα τὸν Σαλαμίνιον ἵνα ἀποθάνοι, οἷα δὴ καὶ ἄλλοις ἐκεῖνοι πολλοῖς πολλὰ προσέταττον, βουλόμενοι ὡς πλείστους ἀναπλῆσαι αἰτιῶν.
</div>
    
  
    
      <div class="sentence">
  <span class="ref">10</span>&nbsp;τότε μέντοι ἐγὼ <span class='stephanus'>32d</span> οὐ λόγῳ ἀλλ’ ἔργῳ αὖ ἐνεδειξάμην ὅτι ἐμοὶ θανάτου μὲν μέλει, εἰ μὴ ἀγροικότερον ἦν εἰπεῖν, οὐδ’ ὁτιοῦν, τοῦ δὲ μηδὲν ἄδικον μηδ’ ἀνόσιον ἐργάζεσθαι, τούτου δὲ τὸ πᾶν μέλει.
</div>
    
  
    
      <div class="sentence">
  <span class="ref">11</span>&nbsp;ἐμὲ γὰρ ἐκείνη ἡ ἀρχὴ οὐκ ἐξέπληξεν, οὕτως ἰσχυρὰ οὖσα, ὥστε ἄδικόν τι ἐργάσασθαι, ἀλλ’ ἐπειδὴ ἐκ τῆς θόλου ἐξήλθομεν, οἱ μὲν τέτταρες ᾤχοντο εἰς Σαλαμῖνα καὶ ἤγαγον Λέοντα, ἐγὼ δὲ ᾠχόμην ἀπιὼν οἴκαδε.
</div>
    
  
    
      <div class="sentence">
  <span class="ref">12</span>&nbsp;καὶ ἴσως ἂν διὰ ταῦτα ἀπέθανον, εἰ μὴ ἡ ἀρχὴ διὰ ταχέων κατελύθη.
</div>
    
  
    
      <div class="sentence">
  <span class="ref">13</span>&nbsp;καὶ <span class='stephanus'>32e</span> τούτων ὑμῖν ἔσονται πολλοὶ μάρτυρες.
</div>
    
  
</div>
  
    <div class="paragraph">
  <span class="ref">60</span>
  
    
      <div class="sentence">
  <span class="ref">01</span>&nbsp;ἆρ’ οὖν ἄν με οἴεσθε τοσάδε ἔτη διαγενέσθαι εἰ ἔπραττον τὰ δημόσια, καὶ πράττων ἀξίως ἀνδρὸς ἀγαθοῦ ἐβοήθουν τοῖς δικαίοις καὶ ὥσπερ χρὴ τοῦτο περὶ πλείστου ἐποιούμην;
</div>
    
  
    
      <div class="sentence">
  <span class="ref">02</span>&nbsp;πολλοῦ γε δεῖ, ὦ ἄνδρες Ἀθηναῖοι·
</div>
    
  
    
      <div class="sentence">
  <span class="ref">03</span>&nbsp;οὐδὲ γὰρ ἂν ἄλλος <span class='stephanus'>33a</span> ἀνθρώπων οὐδείς.
</div>
    
  
    
      <div class="sentence">
  <span class="ref">04</span>&nbsp;ἀλλ’ ἐγὼ διὰ παντὸς τοῦ βίου δημοσίᾳ τε εἴ πού τι ἔπραξα τοιοῦτος φανοῦμαι, καὶ ἰδίᾳ ὁ αὐτὸς οὗτος, οὐδενὶ πώποτε συγχωρήσας οὐδὲν παρὰ τὸ δίκαιον οὔτε ἄλλῳ οὔτε τούτων οὐδενὶ οὓς δὴ διαβάλλοντες ἐμέ φασιν ἐμοὺς μαθητὰς εἶναι.
</div>
    
  
    
      <div class="sentence">
  <span class="ref">05</span>&nbsp;ἐγὼ δὲ διδάσκαλος μὲν οὐδενὸς πώποτ’ ἐγενόμην·
</div>
    
  
    
      <div class="sentence">
  <span class="ref">06</span>&nbsp;εἰ δέ τίς μου λέγοντος καὶ τὰ ἐμαυτοῦ πράττοντος ἐπιθυμοῖ ἀκούειν, εἴτε νεώτερος εἴτε πρεσβύτερος, οὐδενὶ πώποτε ἐφθόνησα, οὐδὲ χρήματα μὲν λαμβάνων διαλέγομαι <span class='stephanus'>33b</span> μὴ λαμβάνων δὲ οὔ, ἀλλ’ ὁμοίως καὶ πλουσίῳ καὶ πένητι παρέχω ἐμαυτὸν ἐρωτᾶν, καὶ ἐάν τις βούληται ἀποκρινόμενος ἀκούειν ὧν ἂν λέγω.
</div>
    
  
    
      <div class="sentence">
  <span class="ref">07</span>&nbsp;καὶ τούτων ἐγὼ εἴτε τις χρηστὸς γίγνεται εἴτε μή, οὐκ ἂν δικαίως τὴν αἰτίαν ὑπέχοιμι, ὧν μήτε ὑπεσχόμην μηδενὶ μηδὲν πώποτε μάθημα μήτε ἐδίδαξα·
</div>
    
  
    
      <div class="sentence">
  <span class="ref">08</span>&nbsp;εἰ δέ τίς φησι παρ’ ἐμοῦ πώποτέ τι μαθεῖν ἢ ἀκοῦσαι ἰδίᾳ ὅτι μὴ καὶ οἱ ἄλλοι πάντες, εὖ ἴστε ὅτι οὐκ ἀληθῆ λέγει.
</div>
    
  
</div>
  
    <div class="paragraph">
  <span class="ref">61</span>
  
    
      <div class="sentence">
  <span class="ref">01</span>&nbsp;ἀλλὰ διὰ τί δή ποτε μετ’ ἐμοῦ χαίρουσί τινες πολὺν <span class='stephanus'>33c</span> χρόνον διατρίβοντες;
</div>
    
  
    
      <div class="sentence">
  <span class="ref">02</span>&nbsp;ἀκηκόατε, ὦ ἄνδρες Ἀθηναῖοι, πᾶσαν ὑμῖν τὴν ἀλήθειαν ἐγὼ εἶπον·
</div>
    
  
    
      <div class="sentence">
  <span class="ref">03</span>&nbsp;ὅτι ἀκούοντες χαίρουσιν ἐξεταζομένοις τοῖς οἰομένοις μὲν εἶναι σοφοῖς, οὖσι δ’ οὔ.
</div>
    
  
    
      <div class="sentence">
  <span class="ref">04</span>&nbsp;ἔστι γὰρ οὐκ ἀηδές.
</div>
    
  
    
      <div class="sentence">
  <span class="ref">05</span>&nbsp;ἐμοὶ δὲ τοῦτο, ὡς ἐγώ φημι, προστέτακται ὑπὸ τοῦ θεοῦ πράττειν καὶ ἐκ μαντείων καὶ ἐξ ἐνυπνίων καὶ παντὶ τρόπῳ ᾧπέρ τίς ποτε καὶ ἄλλη θεία μοῖρα ἀνθρώπῳ καὶ ὁτιοῦν προσέταξε πράττειν.
</div>
    
  
    
      <div class="sentence">
  <span class="ref">06</span>&nbsp;ταῦτα, ὦ ἄνδρες Ἀθηναῖοι, καὶ ἀληθῆ ἐστιν καὶ εὐέλεγκτα.
</div>
    
  
    
      <div class="sentence">
  <span class="ref">07</span>&nbsp;εἰ γὰρ δὴ ἔγωγε τῶν νέων <span class='stephanus'>33d</span> τοὺς μὲν διαφθείρω τοὺς δὲ διέφθαρκα, χρῆν δήπου, εἴτε τινὲς αὐτῶν πρεσβύτεροι γενόμενοι ἔγνωσαν ὅτι νέοις οὖσιν αὐτοῖς ἐγὼ κακὸν πώποτέ τι συνεβούλευσα, νυνὶ αὐτοὺς ἀναβαίνοντας ἐμοῦ κατηγορεῖν καὶ τιμωρεῖσθαι·
</div>
    
  
    
      <div class="sentence">
  <span class="ref">08</span>&nbsp;εἰ δὲ μὴ αὐτοὶ ἤθελον, τῶν οἰκείων τινὰς τῶν ἐκείνων, πατέρας καὶ ἀδελφοὺς καὶ ἄλλους τοὺς προσήκοντας, εἴπερ ὑπ’ ἐμοῦ τι κακὸν ἐπεπόνθεσαν αὐτῶν οἱ οἰκεῖοι, νῦν μεμνῆσθαι καὶ τιμωρεῖσθαι.
</div>
    
  
    
      <div class="sentence">
  <span class="ref">09</span>&nbsp;πάντως δὲ πάρεισιν αὐτῶν πολλοὶ ἐνταυθοῖ οὓς ἐγὼ ὁρῶ, πρῶτον μὲν Κρίτων οὑτοσί, ἐμὸς ἡλικιώτης <span class='stephanus'>33e</span> καὶ δημότης, Κριτοβούλου τοῦδε πατήρ, ἔπειτα Λυσανίας ὁ Σφήττιος, Αἰσχίνου τοῦδε πατήρ, ἔτι δ’ Ἀντιφῶν ὁ Κηφισιεὺς οὑτοσί, Ἐπιγένους πατήρ, ἄλλοι τοίνυν οὗτοι ὧν οἱ ἀδελφοὶ ἐν ταύτῃ τῇ διατριβῇ γεγόνασιν, Νικόστρατος Θεοζοτίδου, ἀδελφὸς Θεοδότου —
</div>
    
  
    
      <div class="sentence">
  <span class="ref">10</span>&nbsp;καὶ ὁ μὲν Θεόδοτος τετελεύτηκεν, ὥστε οὐκ ἂν ἐκεῖνός γε αὐτοῦ καταδεηθείη —
</div>
    
  
    
      <div class="sentence">
  <span class="ref">11</span>&nbsp;καὶ Παράλιος ὅδε, ὁ Δημοδόκου, οὗ ἦν Θεάγης ἀδελφός·
</div>
    
  
    
      <div class="sentence">
  <span class="ref">12</span>&nbsp;ὅδε δὲ <span class='stephanus'>34a</span> Ἀδείμαντος, ὁ Ἀρίστωνος, οὗ ἀδελφὸς οὑτοσὶ Πλάτων, καὶ Αἰαντόδωρος, οὗ Ἀπολλόδωρος ὅδε ἀδελφός.
</div>
    
  
    
      <div class="sentence">
  <span class="ref">13</span>&nbsp;καὶ ἄλλους πολλοὺς ἐγὼ ἔχω ὑμῖν εἰπεῖν, ὧν τινα ἐχρῆν μάλιστα μὲν ἐν τῷ ἑαυτοῦ λόγῳ παρασχέσθαι Μέλητον μάρτυρα·
</div>
    
  
    
      <div class="sentence">
  <span class="ref">14</span>&nbsp;εἰ δὲ τότε ἐπελάθετο, νῦν παρασχέσθω —
</div>
    
  
    
      <div class="sentence">
  <span class="ref">15</span>&nbsp;ἐγὼ παραχωρῶ —
</div>
    
  
    
      <div class="sentence">
  <span class="ref">16</span>&nbsp;καὶ λεγέτω εἴ τι ἔχει τοιοῦτον.
</div>
    
  
    
      <div class="sentence">
  <span class="ref">17</span>&nbsp;ἀλλὰ τούτου πᾶν τοὐναντίον εὑρήσετε, ὦ ἄνδρες, πάντας ἐμοὶ βοηθεῖν ἑτοίμους τῷ διαφθείροντι, τῷ κακὰ ἐργαζομένῳ τοὺς οἰκείους αὐτῶν, ὥς φασι Μέλητος καὶ <span class='stephanus'>34b</span> Ἄνυτος.
</div>
    
  
    
      <div class="sentence">
  <span class="ref">18</span>&nbsp;αὐτοὶ μὲν γὰρ οἱ διεφθαρμένοι τάχ’ ἂν λόγον ἔχοιεν βοηθοῦντες·
</div>
    
  
    
      <div class="sentence">
  <span class="ref">19</span>&nbsp;οἱ δὲ ἀδιάφθαρτοι, πρεσβύτεροι ἤδη ἄνδρες, οἱ τούτων προσήκοντες, τίνα ἄλλον ἔχουσι λόγον βοηθοῦντες ἐμοὶ ἀλλ’ ἢ τὸν ὀρθόν τε καὶ δίκαιον, ὅτι συνίσασι Μελήτῳ μὲν ψευδομένῳ, ἐμοὶ δὲ ἀληθεύοντι;
</div>
    
  
</div>
  
    <div class="paragraph">
  <span class="ref">62</span>
  
    
      <div class="sentence">
  <span class="ref">01</span>&nbsp;εἶεν δή, ὦ ἄνδρες·
</div>
    
  
    
      <div class="sentence">
  <span class="ref">02</span>&nbsp;ἃ μὲν ἐγὼ ἔχοιμ’ ἂν ἀπολογεῖσθαι, σχεδόν ἐστι ταῦτα καὶ ἄλλα ἴσως τοιαῦτα.
</div>
    
  
    
      <div class="sentence">
  <span class="ref">03</span>&nbsp;τάχα δ’ ἄν τις <span class='stephanus'>34c</span> ὑμῶν ἀγανακτήσειεν ἀναμνησθεὶς ἑαυτοῦ, εἰ ὁ μὲν καὶ ἐλάττω τουτουῒ τοῦ ἀγῶνος ἀγῶνα ἀγωνιζόμενος ἐδεήθη τε καὶ ἱκέτευσε τοὺς δικαστὰς μετὰ πολλῶν δακρύων, παιδία τε αὑτοῦ ἀναβιβασάμενος ἵνα ὅτι μάλιστα ἐλεηθείη, καὶ ἄλλους τῶν οἰκείων καὶ φίλων πολλούς, ἐγὼ δὲ οὐδὲν ἄρα τούτων ποιήσω, καὶ ταῦτα κινδυνεύων, ὡς ἂν δόξαιμι, τὸν ἔσχατον κίνδυνον.
</div>
    
  
    
      <div class="sentence">
  <span class="ref">04</span>&nbsp;τάχ’ ἂν οὖν τις ταῦτα ἐννοήσας αὐθαδέστερον ἂν πρός με σχοίη καὶ ὀργισθεὶς αὐτοῖς τούτοις θεῖτο ἂν μετ’ <span class='stephanus'>34d</span> ὀργῆς τὴν ψῆφον.
</div>
    
  
    
      <div class="sentence">
  <span class="ref">05</span>&nbsp;εἰ δή τις ὑμῶν οὕτως ἔχει —
</div>
    
  
    
      <div class="sentence">
  <span class="ref">06</span>&nbsp;οὐκ ἀξιῶ μὲν γὰρ ἔγωγε, εἰ δ’ οὖν —
</div>
    
  
    
      <div class="sentence">
  <span class="ref">07</span>&nbsp;ἐπιεικῆ ἄν μοι δοκῶ πρὸς τοῦτον λέγειν λέγων ὅτι <q>ἐμοί, ὦ ἄριστε, εἰσὶν μέν πού τινες καὶ οἰκεῖοι·
</div>
    
  
    
      <div class="sentence">
  <span class="ref">08</span>&nbsp;καὶ γὰρ τοῦτο αὐτὸ τὸ τοῦ Ὁμήρου, οὐδ’ ἐγὼ <q>ἀπὸ δρυὸς οὐδ’ ἀπὸ πέτρης</q> πέφυκα ἀλλ’ ἐξ ἀνθρώπων, ὥστε καὶ οἰκεῖοί μοί εἰσι καὶ ὑεῖς γε, ὦ ἄνδρες Ἀθηναῖοι, τρεῖς, εἷς μὲν μειράκιον ἤδη, δύο δὲ παιδία·
</div>
    
  
    
      <div class="sentence">
  <span class="ref">09</span>&nbsp;ἀλλ’ ὅμως οὐδένα αὐτῶν δεῦρο ἀναβιβασάμενος δεήσομαι ὑμῶν ἀποψηφίσασθαι.</q>
</div>
    
  
    
      <div class="sentence">
  <span class="ref">10</span>&nbsp;τί δὴ οὖν οὐδὲν τούτων ποιήσω;
</div>
    
  
    
      <div class="sentence">
  <span class="ref">11</span>&nbsp;οὐκ αὐθαδιζόμενος, ὦ ἄνδρες <span class='stephanus'>34e</span> Ἀθηναῖοι, οὐδ’ ὑμᾶς ἀτιμάζων, ἀλλ’ εἰ μὲν θαρραλέως ἐγὼ ἔχω πρὸς θάνατον ἢ μή, ἄλλος λόγος, πρὸς δ’ οὖν δόξαν καὶ ἐμοὶ καὶ ὑμῖν καὶ ὅλῃ τῇ πόλει οὔ μοι δοκεῖ καλὸν εἶναι ἐμὲ τούτων οὐδὲν ποιεῖν καὶ τηλικόνδε ὄντα καὶ τοῦτο τοὔνομα ἔχοντα, εἴτ’ οὖν ἀληθὲς εἴτ’ οὖν ψεῦδος, ἀλλ’ οὖν δεδογμένον <span class='stephanus'>35a</span> γέ ἐστί τῳ Σωκράτη διαφέρειν τῶν πολλῶν ἀνθρώπων.
</div>
    
  
    
      <div class="sentence">
  <span class="ref">12</span>&nbsp;εἰ οὖν ὑμῶν οἱ δοκοῦντες διαφέρειν εἴτε σοφίᾳ εἴτε ἀνδρείᾳ εἴτε ἄλλῃ ᾑτινιοῦν ἀρετῇ τοιοῦτοι ἔσονται, αἰσχρὸν ἂν εἴη·
</div>
    
  
    
      <div class="sentence">
  <span class="ref">13</span>&nbsp;οἵουσπερ ἐγὼ πολλάκις ἑώρακά τινας ὅταν κρίνωνται, δοκοῦντας μέν τι εἶναι, θαυμάσια δὲ ἐργαζομένους, ὡς δεινόν τι οἰομένους πείσεσθαι εἰ ἀποθανοῦνται, ὥσπερ ἀθανάτων ἐσομένων ἂν ὑμεῖς αὐτοὺς μὴ ἀποκτείνητε·
</div>
    
  
    
      <div class="sentence">
  <span class="ref">14</span>&nbsp;οἳ ἐμοὶ δοκοῦσιν αἰσχύνην τῇ πόλει περιάπτειν, ὥστ’ ἄν τινα καὶ τῶν ξένων <span class='stephanus'>35b</span> ὑπολαβεῖν ὅτι οἱ διαφέροντες Ἀθηναίων εἰς ἀρετήν, οὓς αὐτοὶ ἑαυτῶν ἔν τε ταῖς ἀρχαῖς καὶ ταῖς ἄλλαις τιμαῖς προκρίνουσιν, οὗτοι γυναικῶν οὐδὲν διαφέρουσιν.
</div>
    
  
    
      <div class="sentence">
  <span class="ref">15</span>&nbsp;ταῦτα γάρ, ὦ ἄνδρες Ἀθηναῖοι, οὔτε ὑμᾶς χρὴ ποιεῖν τοὺς δοκοῦντας καὶ ὁπῃοῦν τι εἶναι, οὔτ’, ἂν ἡμεῖς ποιῶμεν, ὑμᾶς ἐπιτρέπειν, ἀλλὰ τοῦτο αὐτὸ ἐνδείκνυσθαι, ὅτι πολὺ μᾶλλον καταψηφιεῖσθε τοῦ τὰ ἐλεινὰ ταῦτα δράματα εἰσάγοντος καὶ καταγέλαστον τὴν πόλιν ποιοῦντος ἢ τοῦ ἡσυχίαν ἄγοντος.
</div>
    
  
</div>
  
    <div class="paragraph">
  <span class="ref">63</span>
  
    
      <div class="sentence">
  <span class="ref">01</span>&nbsp;χωρὶς δὲ τῆς δόξης, ὦ ἄνδρες, οὐδὲ δίκαιόν μοι δοκεῖ <span class='stephanus'>35c</span> εἶναι δεῖσθαι τοῦ δικαστοῦ οὐδὲ δεόμενον ἀποφεύγειν, ἀλλὰ διδάσκειν καὶ πείθειν.
</div>
    
  
    
      <div class="sentence">
  <span class="ref">02</span>&nbsp;οὐ γὰρ ἐπὶ τούτῳ κάθηται ὁ δικαστής, ἐπὶ τῷ καταχαρίζεσθαι τὰ δίκαια, ἀλλ’ ἐπὶ τῷ κρίνειν ταῦτα·
</div>
    
  
    
      <div class="sentence">
  <span class="ref">03</span>&nbsp;καὶ ὀμώμοκεν οὐ χαριεῖσθαι οἷς ἂν δοκῇ αὐτῷ, ἀλλὰ δικάσειν κατὰ τοὺς νόμους.
</div>
    
  
    
      <div class="sentence">
  <span class="ref">04</span>&nbsp;οὔκουν χρὴ οὔτε ἡμᾶς ἐθίζειν ὑμᾶς ἐπιορκεῖν οὔθ’ ὑμᾶς ἐθίζεσθαι·
</div>
    
  
    
      <div class="sentence">
  <span class="ref">05</span>&nbsp;οὐδέτεροι γὰρ ἂν ἡμῶν εὐσεβοῖεν.
</div>
    
  
    
      <div class="sentence">
  <span class="ref">06</span>&nbsp;μὴ οὖν ἀξιοῦτέ με, ὦ ἄνδρες Ἀθηναῖοι, τοιαῦτα δεῖν πρὸς ὑμᾶς πράττειν ἃ μήτε ἡγοῦμαι καλὰ εἶναι μήτε <span class='stephanus'>35d</span> δίκαια μήτε ὅσια, ἄλλως τε μέντοι νὴ Δία πάντως καὶ ἀσεβείας φεύγοντα ὑπὸ Μελήτου τουτουΐ.
</div>
    
  
    
      <div class="sentence">
  <span class="ref">07</span>&nbsp;σαφῶς γὰρ ἄν, εἰ πείθοιμι ὑμᾶς καὶ τῷ δεῖσθαι βιαζοίμην ὀμωμοκότας, θεοὺς ἂν διδάσκοιμι μὴ ἡγεῖσθαι ὑμᾶς εἶναι, καὶ ἀτεχνῶς ἀπολογούμενος κατηγοροίην ἂν ἐμαυτοῦ ὡς θεοὺς οὐ νομίζω.
</div>
    
  
    
      <div class="sentence">
  <span class="ref">08</span>&nbsp;ἀλλὰ πολλοῦ δεῖ οὕτως ἔχειν·
</div>
    
  
    
      <div class="sentence">
  <span class="ref">09</span>&nbsp;νομίζω τε γάρ, ὦ ἄνδρες Ἀθηναῖοι, ὡς οὐδεὶς τῶν ἐμῶν κατηγόρων, καὶ ὑμῖν ἐπιτρέπω καὶ τῷ θεῷ κρῖναι περὶ ἐμοῦ ὅπῃ μέλλει ἐμοί τε ἄριστα εἶναι καὶ ὑμῖν.
</div>
    
  
</div>
  
</div>
  
    <div class="chapter">
  <h3 class="ref">Ⅱ</h3>

  
    <div class="paragraph">
  <span class="ref">01</span>
  
    
      <div class="sentence">
  <span class="ref">01</span>&nbsp;<span class='stephanus'>35e</span> τὸ μὲν μὴ ἀγανακτεῖν, ὦ ἄνδρες Ἀθηναῖοι, ἐπὶ τούτῳ <span class='stephanus'>36a</span> τῷ γεγονότι, ὅτι μου κατεψηφίσασθε, ἄλλα τέ μοι πολλὰ συμβάλλεται, καὶ οὐκ ἀνέλπιστόν μοι γέγονεν τὸ γεγονὸς τοῦτο, ἀλλὰ πολὺ μᾶλλον θαυμάζω ἑκατέρων τῶν ψήφων τὸν γεγονότα ἀριθμόν.
</div>
    
  
    
      <div class="sentence">
  <span class="ref">02</span>&nbsp;οὐ γὰρ ᾠόμην ἔγωγε οὕτω παρ’ ὀλίγον ἔσεσθαι ἀλλὰ παρὰ πολύ·
</div>
    
  
    
      <div class="sentence">
  <span class="ref">03</span>&nbsp;νῦν δέ, ὡς ἔοικεν, εἰ τριάκοντα μόναι μετέπεσον τῶν ψήφων, ἀπεπεφεύγη ἄν.
</div>
    
  
    
      <div class="sentence">
  <span class="ref">04</span>&nbsp;Μέλητον μὲν οὖν, ὡς ἐμοὶ δοκῶ, καὶ νῦν ἀποπέφευγα, καὶ οὐ μόνον ἀποπέφευγα, ἀλλὰ παντὶ δῆλον τοῦτό γε, ὅτι εἰ μὴ ἀνέβη Ἄνυτος καὶ Λύκων κατηγορήσοντες ἐμοῦ, κἂν ὦφλε <span class='stephanus'>36b</span> χιλίας δραχμάς, οὐ μεταλαβὼν τὸ πέμπτον μέρος τῶν ψήφων.
</div>
    
  
</div>
  
    <div class="paragraph">
  <span class="ref">02</span>
  
    
      <div class="sentence">
  <span class="ref">01</span>&nbsp;τιμᾶται δ’ οὖν μοι ὁ ἀνὴρ θανάτου.
</div>
    
  
    
      <div class="sentence">
  <span class="ref">02</span>&nbsp;εἶεν·
</div>
    
  
    
      <div class="sentence">
  <span class="ref">03</span>&nbsp;ἐγὼ δὲ δὴ τίνος ὑμῖν ἀντιτιμήσομαι, ὦ ἄνδρες Ἀθηναῖοι;
</div>
    
  
    
      <div class="sentence">
  <span class="ref">04</span>&nbsp;ἢ δῆλον ὅτι τῆς ἀξίας;
</div>
    
  
    
      <div class="sentence">
  <span class="ref">05</span>&nbsp;τί οὖν;
</div>
    
  
    
      <div class="sentence">
  <span class="ref">06</span>&nbsp;τ τί ἄξιός εἰμι παθεῖν ἢ ἀποτεῖσαι, ὅτι μαθὼν ἐν τῷ βίῳ οὐχ ἡσυχίαν ἦγον, ἀλλ’ ἀμελήσας ὧνπερ οἱ πολλοί, χρηματισμοῦ τε καὶ οἰκονομίας καὶ στρατηγιῶν καὶ δημηγοριῶν καὶ τῶν ἄλλων ἀρχῶν καὶ συνωμοσιῶν καὶ στάσεων τῶν ἐν τῇ πόλει γιγνομένων, ἡγησάμενος ἐμαυτὸν <span class='stephanus'>36c</span> ῷ ὄντι ἐπιεικέστερον εἶναι ἢ ὥστε εἰς ταῦτ’ ἰόντα σῴζεσθαι, ἐνταῦθα μὲν οὐκ ᾖα οἷ ἐλθὼν μήτε ὑμῖν μήτε ἐμαυτῷ ἔμελλον μηδὲν ὄφελος εἶναι, ἐπὶ δὲ τὸ ἰδίᾳ ἕκαστον ἰὼν εὐεργετεῖν τὴν μεγίστην εὐεργεσίαν, ὡς ἐγώ φημι, ἐνταῦθα ᾖα, ἐπιχειρῶν ἕκαστον ὑμῶν πείθειν μὴ πρότερον μήτε τῶν ἑαυτοῦ μηδενὸς ἐπιμελεῖσθαι πρὶν ἑαυτοῦ ἐπιμεληθείη ὅπως ὡς βέλτιστος καὶ φρονιμώτατος ἔσοιτο, μήτε τῶν τῆς πόλεως, πρὶν αὐτῆς τῆς πόλεως, τῶν τε ἄλλων οὕτω κατὰ τὸν <span class='stephanus'>36d</span> αὐτὸν τρόπον ἐπιμελεῖσθαι —
</div>
    
  
    
      <div class="sentence">
  <span class="ref">07</span>&nbsp;τί οὖν εἰμι ἄξιος παθεῖν τοιοῦτος ὤν;
</div>
    
  
    
      <div class="sentence">
  <span class="ref">08</span>&nbsp;ἀγαθόν τι, ὦ ἄνδρες Ἀθηναῖοι, εἰ δεῖ γε κατὰ τὴν ἀξίαν τῇ ἀληθείᾳ τιμᾶσθαι·
</div>
    
  
    
      <div class="sentence">
  <span class="ref">09</span>&nbsp;καὶ ταῦτά γε ἀγαθὸν τοιοῦτον ὅτι ἂν πρέποι ἐμοί.
</div>
    
  
    
      <div class="sentence">
  <span class="ref">10</span>&nbsp;τί οὖν πρέπει ἀνδρὶ πένητι εὐεργέτῃ δεομένῳ ἄγειν σχολὴν ἐπὶ τῇ ὑμετέρᾳ παρακελεύσει;
</div>
    
  
    
      <div class="sentence">
  <span class="ref">11</span>&nbsp;οὐκ ἔσθ’ ὅτι μᾶλλον, ὦ ἄνδρες Ἀθηναῖοι, πρέπει οὕτως ὡς τὸν τοιοῦτον ἄνδρα ἐν πρυτανείῳ σιτεῖσθαι, πολύ γε μᾶλλον ἢ εἴ τις ὑμῶν ἵππῳ ἢ συνωρίδι ἢ ζεύγει νενίκηκεν Ὀλυμπίασιν·
</div>
    
  
    
      <div class="sentence">
  <span class="ref">12</span>&nbsp;ὁ μὲν γὰρ ὑμᾶς ποιεῖ εὐδαίμονας δοκεῖν εἶναι, ἐγὼ δὲ <span class='stephanus'>36e</span> εἶναι, καὶ ὁ μὲν τροφῆς οὐδὲν δεῖται, ἐγὼ δὲ δέομαι.
</div>
    
  
    
      <div class="sentence">
  <span class="ref">13</span>&nbsp;εἰ οὖν δεῖ με κατὰ τὸ δίκαιον τῆς ἀξίας τιμᾶσθαι, τούτου <span class='stephanus'>37a</span> τιμῶμαι, ἐν πρυτανείῳ σιτήσεως.
</div>
    
  
</div>
  
    <div class="paragraph">
  <span class="ref">03</span>
  
    
      <div class="sentence">
  <span class="ref">01</span>&nbsp;ἴσως οὖν ὑμῖν καὶ ταυτὶ λέγων παραπλησίως δοκῶ λέγειν ὥσπερ περὶ τοῦ οἴκτου καὶ τῆς ἀντιβολήσεως, ἀπαυθαδιζόμενος·
</div>
    
  
    
      <div class="sentence">
  <span class="ref">02</span>&nbsp;τὸ δὲ οὐκ ἔστιν, ὦ ἄνδρες Ἀθηναῖοι, τοιοῦτον ἀλλὰ τοιόνδε μᾶλλον.
</div>
    
  
    
      <div class="sentence">
  <span class="ref">03</span>&nbsp;πέπεισμαι ἐγὼ ἑκὼν εἶναι μηδένα ἀδικεῖν ἀνθρώπων, ἀλλὰ ὑμᾶς τοῦτο οὐ πείθω·
</div>
    
  
    
      <div class="sentence">
  <span class="ref">04</span>&nbsp;ὀλίγον γὰρ χρόνον ἀλλήλοις διειλέγμεθα.
</div>
    
  
    
      <div class="sentence">
  <span class="ref">05</span>&nbsp;ἐπεί, ὡς ἐγᾦμαι, εἰ ἦν ὑμῖν νόμος, ὥσπερ καὶ ἄλλοις ἀνθρώποις, περὶ θανάτου μὴ μίαν ἡμέραν <span class='stephanus'>37b</span> μόνον κρίνειν ἀλλὰ πολλάς, ἐπείσθητε ἄν·
</div>
    
  
    
      <div class="sentence">
  <span class="ref">06</span>&nbsp;νῦν δ’ οὐ ῥᾴδιον ἐν χρόνῳ ὀλίγῳ μεγάλας διαβολὰς ἀπολύεσθαι.
</div>
    
  
    
      <div class="sentence">
  <span class="ref">07</span>&nbsp;πεπεισμένος δὴ ἐγὼ μηδένα ἀδικεῖν πολλοῦ δέω ἐμαυτόν γε ἀδικήσειν καὶ κατ’ ἐμαυτοῦ ἐρεῖν αὐτὸς ὡς ἄξιός εἰμί του κακοῦ καὶ τιμήσεσθαι τοιούτου τινὸς ἐμαυτῷ.
</div>
    
  
    
      <div class="sentence">
  <span class="ref">08</span>&nbsp;τί δείσας;
</div>
    
  
    
      <div class="sentence">
  <span class="ref">09</span>&nbsp;ἦ μὴ πάθω τοῦτο οὗ Μέλητός μοι τιμᾶται, ὅ φημι οὐκ εἰδέναι οὔτ’ εἰ ἀγαθὸν οὔτ’ εἰ κακόν ἐστιν;
</div>
    
  
    
      <div class="sentence">
  <span class="ref">10</span>&nbsp;ἀντὶ τούτου δὴ ἕλωμαι ὧν εὖ οἶδά τι κακῶν ὄντων τούτου τιμησάμενος;
</div>
    
  
    
      <div class="sentence">
  <span class="ref">11</span>&nbsp;πότερον δεσμοῦ;
</div>
    
  
    
      <div class="sentence">
  <span class="ref">12</span>&nbsp;<span class='stephanus'>37c</span> καὶ τί με δεῖ ζῆν ἐν δεσμωτηρίῳ, δουλεύοντα τῇ ἀεὶ καθισταμένῃ ἀρχῇ, τοῖς ἕνδεκα;
</div>
    
  
    
      <div class="sentence">
  <span class="ref">13</span>&nbsp;ἀλλὰ χρημάτων καὶ δεδέσθαι ἕως ἂν ἐκτείσω;
</div>
    
  
    
      <div class="sentence">
  <span class="ref">14</span>&nbsp;ἀλλὰ ταὐτόν μοί ἐστιν ὅπερ νυνδὴ ἔλεγον·
</div>
    
  
    
      <div class="sentence">
  <span class="ref">15</span>&nbsp;οὐ γὰρ ἔστι μοι χρήματα ὁπόθεν ἐκτείσω.
</div>
    
  
    
      <div class="sentence">
  <span class="ref">16</span>&nbsp;ἀλλὰ δὴ φυγῆς τιμήσωμαι;
</div>
    
  
    
      <div class="sentence">
  <span class="ref">17</span>&nbsp;ἴσως γὰρ ἄν μοι τούτου τιμήσαιτε.
</div>
    
  
    
      <div class="sentence">
  <span class="ref">18</span>&nbsp;πολλὴ μεντἄν με φιλοψυχία ἔχοι, ὦ ἄνδρες Ἀθηναῖοι, εἰ οὕτως ἀλόγιστός εἰμι ὥστε μὴ δύνασθαι λογίζεσθαι ὅτι ὑμεῖς μὲν ὄντες πολῖταί μου οὐχ οἷοί τε ἐγένεσθε ἐνεγκεῖν τὰς ἐμὰς <span class='stephanus'>37d</span> διατριβὰς καὶ τοὺς λόγους, ἀλλ’ ὑμῖν βαρύτεραι γεγόνασιν καὶ ἐπιφθονώτεραι, ὥστε ζητεῖτε αὐτῶν νυνὶ ἀπαλλαγῆναι·
</div>
    
  
    
      <div class="sentence">
  <span class="ref">19</span>&nbsp;ἄλλοι δὲ ἄρα αὐτὰς οἴσουσι ῥᾳδίως;
</div>
    
  
    
      <div class="sentence">
  <span class="ref">20</span>&nbsp;πολλοῦ γε δεῖ, ὦ ἄνδρες Ἀθηναῖοι.
</div>
    
  
    
      <div class="sentence">
  <span class="ref">21</span>&nbsp;καλὸς οὖν ἄν μοι ὁ βίος εἴη ἐξελθόντι τηλικῷδε ἀνθρώπῳ ἄλλην ἐξ ἄλλης πόλεως ἀμειβομένῳ καὶ ἐξελαυνομένῳ ζῆν.
</div>
    
  
    
      <div class="sentence">
  <span class="ref">22</span>&nbsp;εὖ γὰρ οἶδ’ ὅτι ὅποι ἂν ἔλθω, λέγοντος ἐμοῦ ἀκροάσονται οἱ νέοι ὥσπερ ἐνθάδε·
</div>
    
  
    
      <div class="sentence">
  <span class="ref">23</span>&nbsp;κἂν μὲν τούτους ἀπελαύνω, οὗτοί με αὐτοὶ ἐξελῶσι πείθοντες τοὺς πρεσβυτέρους·
</div>
    
  
    
      <div class="sentence">
  <span class="ref">24</span>&nbsp;<span class='stephanus'>37e</span> ἐὰν δὲ μὴ ἀπελαύνω, οἱ τούτων πατέρες δὲ καὶ οἰκεῖοι δι’ αὐτοὺς τούτους.
</div>
    
  
</div>
  
    <div class="paragraph">
  <span class="ref">04</span>
  
    
      <div class="sentence">
  <span class="ref">01</span>&nbsp;ἴσως οὖν ἄν τις εἴποι·
</div>
    
  
    
      <div class="sentence">
  <span class="ref">02</span>&nbsp;<q>σιγῶν δὲ καὶ ἡσυχίαν ἄγων, ὦ Σώκρατες, οὐχ οἷός τ’ ἔσῃ ἡμῖν ἐξελθὼν ζῆν;</q>
</div>
    
  
    
      <div class="sentence">
  <span class="ref">03</span>&nbsp;τουτὶ δή ἐστι πάντων χαλεπώτατον πεῖσαί τινας ὑμῶν.
</div>
    
  
    
      <div class="sentence">
  <span class="ref">04</span>&nbsp;ἐάντε γὰρ λέγω ὅτι τῷ θεῷ ἀπειθεῖν τοῦτ’ ἐστὶν καὶ διὰ τοῦτ’ ἀδύνατον <span class='stephanus'>38a</span> ἡσυχίαν ἄγειν, οὐ πείσεσθέ μοι ὡς εἰρωνευομένῳ·
</div>
    
  
    
      <div class="sentence">
  <span class="ref">05</span>&nbsp;ἐάντ’ αὖ λέγω ὅτι καὶ τυγχάνει μέγιστον ἀγαθὸν ὂν ἀνθρώπῳ τοῦτο, ἑκάστης ἡμέρας περὶ ἀρετῆς τοὺς λόγους ποιεῖσθαι καὶ τῶν ἄλλων περὶ ὧν ὑμεῖς ἐμοῦ ἀκούετε διαλεγομένου καὶ ἐμαυτὸν καὶ ἄλλους ἐξετάζοντος, ὁ δὲ ἀνεξέταστος βίος οὐ βιωτὸς ἀνθρώπῳ, ταῦτα δ’ ἔτι ἧττον πείσεσθέ μοι λέγοντι.
</div>
    
  
    
      <div class="sentence">
  <span class="ref">06</span>&nbsp;τὰ δὲ ἔχει μὲν οὕτως, ὡς ἐγώ φημι, ὦ ἄνδρες, πείθειν δὲ οὐ ῥᾴδιον.
</div>
    
  
    
      <div class="sentence">
  <span class="ref">07</span>&nbsp;καὶ ἐγὼ ἅμα οὐκ εἴθισμαι ἐμαυτὸν ἀξιοῦν κακοῦ <span class='stephanus'>38b</span> οὐδενός.
</div>
    
  
    
      <div class="sentence">
  <span class="ref">08</span>&nbsp;εἰ μὲν γὰρ ἦν μοι χρήματα, ἐτιμησάμην ἂν χρημάτων ὅσα ἔμελλον ἐκτείσειν, οὐδὲν γὰρ ἂν ἐβλάβην·
</div>
    
  
    
      <div class="sentence">
  <span class="ref">09</span>&nbsp;νῦν δὲ οὐ γὰρ ἔστιν, εἰ μὴ ἄρα ὅσον ἂν ἐγὼ δυναίμην ἐκτεῖσαι, τοσούτου βούλεσθέ μοι τιμῆσαι.
</div>
    
  
    
      <div class="sentence">
  <span class="ref">10</span>&nbsp;ἴσως δ’ ἂν δυναίμην ἐκτεῖσαι ὑμῖν που μνᾶν ἀργυρίου·
</div>
    
  
    
      <div class="sentence">
  <span class="ref">11</span>&nbsp;τοσούτου οὖν τιμῶμαι.
</div>
    
  
</div>
  
    <div class="paragraph">
  <span class="ref">05</span>
  
    
      <div class="sentence">
  <span class="ref">01</span>&nbsp;Πλάτων δὲ ὅδε, ὦ ἄνδρες Ἀθηναῖοι, καὶ Κρίτων καὶ Κριτόβουλος καὶ Ἀπολλόδωρος κελεύουσί με τριάκοντα μνῶν τιμήσασθαι, αὐτοὶ δ’ ἐγγυᾶσθαι·
</div>
    
  
    
      <div class="sentence">
  <span class="ref">02</span>&nbsp;τιμῶμαι οὖν τοσούτου, ἐγγυηταὶ δὲ ὑμῖν ἔσονται τοῦ ἀργυρίου οὗτοι ἀξιόχρεῳ.
</div>
    
  
</div>
  
</div>
  
    <div class="chapter">
  <h3 class="ref">Ⅲ</h3>

  
    <div class="paragraph">
  <span class="ref">01</span>
  
    
      <div class="sentence">
  <span class="ref">01</span>&nbsp;<span class='stephanus'>38c</span> οὐ πολλοῦ γ’ ἕνεκα χρόνου, ὦ ἄνδρες Ἀθηναῖοι, ὄνομα ἕξετε καὶ αἰτίαν ὑπὸ τῶν βουλομένων τὴν πόλιν λοιδορεῖν ὡς Σωκράτη ἀπεκτόνατε, ἄνδρα σοφόν —
</div>
    
  
    
      <div class="sentence">
  <span class="ref">02</span>&nbsp;φήσουσι γὰρ δὴ σοφὸν εἶναι, εἰ καὶ μή εἰμι, οἱ βουλόμενοι ὑμῖν ὀνειδίζειν —
</div>
    
  
    
      <div class="sentence">
  <span class="ref">03</span>&nbsp;εἰ γοῦν περιεμείνατε ὀλίγον χρόνον, ἀπὸ τοῦ αὐτομάτου ἂν ὑμῖν τοῦτο ἐγένετο·
</div>
    
  
    
      <div class="sentence">
  <span class="ref">04</span>&nbsp;ὁρᾶτε γὰρ δὴ τὴν ἡλικίαν ὅτι πόρρω ἤδη ἐστὶ τοῦ βίου θανάτου δὲ ἐγγύς.
</div>
    
  
    
      <div class="sentence">
  <span class="ref">05</span>&nbsp;λέγω δὲ τοῦτο οὐ <span class='stephanus'>38d</span> πρὸς πάντας ὑμᾶς, ἀλλὰ πρὸς τοὺς ἐμοῦ καταψηφισαμένους θάνατον.
</div>
    
  
    
      <div class="sentence">
  <span class="ref">06</span>&nbsp;λέγω δὲ καὶ τόδε πρὸς τοὺς αὐτοὺς τούτους.
</div>
    
  
    
      <div class="sentence">
  <span class="ref">07</span>&nbsp;ἴσως με οἴεσθε, ὦ ἄνδρες Ἀθηναῖοι, ἀπορίᾳ λόγων ἑαλωκέναι τοιούτων οἷς ἂν ὑμᾶς ἔπεισα, εἰ ᾤμην δεῖν ἅπαντα ποιεῖν καὶ λέγειν ὥστε ἀποφυγεῖν τὴν δίκην.
</div>
    
  
    
      <div class="sentence">
  <span class="ref">08</span>&nbsp;πολλοῦ γε δεῖ.
</div>
    
  
    
      <div class="sentence">
  <span class="ref">09</span>&nbsp;ἀλλ’ ἀπορίᾳ μὲν ἑάλωκα, οὐ μέντοι λόγων, ἀλλὰ τόλμης καὶ ἀναισχυντίας καὶ τοῦ μὴ ἐθέλειν λέγειν πρὸς ὑμᾶς τοιαῦτα οἷ’ ἂν ὑμῖν μὲν ἥδιστα ἦν ἀκούειν —
</div>
    
  
    
      <div class="sentence">
  <span class="ref">10</span>&nbsp;θρηνοῦντός τέ μου καὶ ὀδυρομένου καὶ ἄλλα ποιοῦντος καὶ <span class='stephanus'>38e</span> λέγοντος πολλὰ καὶ ἀνάξια ἐμοῦ, ὡς ἐγώ φημι, οἷα δὴ καὶ εἴθισθε ὑμεῖς τῶν ἄλλων ἀκούειν.
</div>
    
  
    
      <div class="sentence">
  <span class="ref">11</span>&nbsp;ἀλλ’ οὔτε τότε ᾠήθην δεῖν ἕνεκα τοῦ κινδύνου πρᾶξαι οὐδὲν ἀνελεύθερον, οὔτε νῦν μοι μεταμέλει οὕτως ἀπολογησαμένῳ, ἀλλὰ πολὺ μᾶλλον αἱροῦμαι ὧδε ἀπολογησάμενος τεθνάναι ἢ ἐκείνως ζῆν.
</div>
    
  
    
      <div class="sentence">
  <span class="ref">12</span>&nbsp;οὔτε γὰρ ἐν δίκῃ οὔτ’ ἐν πολέμῳ οὔτ’ ἐμὲ οὔτ’ ἄλλον οὐδένα δεῖ <span class='stephanus'>39a</span> τοῦτο μηχανᾶσθαι, ὅπως ἀποφεύξεται πᾶν ποιῶν θάνατον.
</div>
    
  
    
      <div class="sentence">
  <span class="ref">13</span>&nbsp;καὶ γὰρ ἐν ταῖς μάχαις πολλάκις δῆλον γίγνεται ὅτι τό γε ἀποθανεῖν ἄν τις ἐκφύγοι καὶ ὅπλα ἀφεὶς καὶ ἐφ’ ἱκετείαν τραπόμενος τῶν διωκόντων·
</div>
    
  
    
      <div class="sentence">
  <span class="ref">14</span>&nbsp;καὶ ἄλλαι μηχαναὶ πολλαί εἰσιν ἐν ἑκάστοις τοῖς κινδύνοις ὥστε διαφεύγειν θάνατον, ἐάν τις τολμᾷ πᾶν ποιεῖν καὶ λέγειν.
</div>
    
  
    
      <div class="sentence">
  <span class="ref">15</span>&nbsp;ἀλλὰ μὴ οὐ τοῦτ’ ᾖ χαλεπόν, ὦ ἄνδρες, θάνατον ἐκφυγεῖν, ἀλλὰ πολὺ χαλεπώτερον πονηρίαν·
</div>
    
  
    
      <div class="sentence">
  <span class="ref">16</span>&nbsp;<span class='stephanus'>39b</span> θᾶττον γὰρ θανάτου θεῖ.
</div>
    
  
    
      <div class="sentence">
  <span class="ref">17</span>&nbsp;καὶ νῦν ἐγὼ μὲν ἅτε βραδὺς ὢν καὶ πρεσβύτης ὑπὸ τοῦ βραδυτέρου ἑάλων, οἱ δ’ ἐμοὶ κατήγοροι ἅτε δεινοὶ καὶ ὀξεῖς ὄντες ὑπὸ τοῦ θάττονος, τῆς κακίας.
</div>
    
  
    
      <div class="sentence">
  <span class="ref">18</span>&nbsp;καὶ νῦν ἐγὼ μὲν ἄπειμι ὑφ’ ὑμῶν θανάτου δίκην ὀφλών, οὗτοι δ’ ὑπὸ τῆς ἀληθείας ὠφληκότες μοχθηρίαν καὶ ἀδικίαν.
</div>
    
  
    
      <div class="sentence">
  <span class="ref">19</span>&nbsp;καὶ ἐγώ τε τῷ τιμήματι ἐμμένω καὶ οὗτοι.
</div>
    
  
    
      <div class="sentence">
  <span class="ref">20</span>&nbsp;ταῦτα μέν που ἴσως οὕτως καὶ ἔδει σχεῖν, καὶ οἶμαι αὐτὰ μετρίως ἔχειν.
</div>
    
  
</div>
  
    <div class="paragraph">
  <span class="ref">02</span>
  
    
      <div class="sentence">
  <span class="ref">01</span>&nbsp;<span class='stephanus'>39c</span> τὸ δὲ δὴ μετὰ τοῦτο ἐπιθυμῶ ὑμῖν χρησμῳδῆσαι, ὦ καταψηφισάμενοί μου·
</div>
    
  
    
      <div class="sentence">
  <span class="ref">02</span>&nbsp;καὶ γάρ εἰμι ἤδη ἐνταῦθα ἐν ᾧ μάλιστα ἄνθρωποι χρησμῳδοῦσιν, ὅταν μέλλωσιν ἀποθανεῖσθαι.
</div>
    
  
    
      <div class="sentence">
  <span class="ref">03</span>&nbsp;φημὶ γάρ, ὦ ἄνδρες οἳ ἐμὲ ἀπεκτόνατε, τιμωρίαν ὑμῖν ἥξειν εὐθὺς μετὰ τὸν ἐμὸν θάνατον πολὺ χαλεπωτέραν νὴ Δία ἢ οἵαν ἐμὲ ἀπεκτόνατε·
</div>
    
  
    
      <div class="sentence">
  <span class="ref">04</span>&nbsp;νῦν γὰρ τοῦτο εἴργασθε οἰόμενοι μὲν ἀπαλλάξεσθαι τοῦ διδόναι ἔλεγχον τοῦ βίου, τὸ δὲ ὑμῖν πολὺ ἐναντίον ἀποβήσεται, ὡς ἐγώ φημι.
</div>
    
  
    
      <div class="sentence">
  <span class="ref">05</span>&nbsp;πλείους ἔσονται ὑμᾶς <span class='stephanus'>39d</span> οἱ ἐλέγχοντες, οὓς νῦν ἐγὼ κατεῖχον, ὑμεῖς δὲ οὐκ ᾐσθάνεσθε·
</div>
    
  
    
      <div class="sentence">
  <span class="ref">06</span>&nbsp;καὶ χαλεπώτεροι ἔσονται ὅσῳ νεώτεροί εἰσιν, καὶ ὑμεῖς μᾶλλον ἀγανακτήσετε.
</div>
    
  
    
      <div class="sentence">
  <span class="ref">07</span>&nbsp;εἰ γὰρ οἴεσθε ἀποκτείνοντες ἀνθρώπους ἐπισχήσειν τοῦ ὀνειδίζειν τινὰ ὑμῖν ὅτι οὐκ ὀρθῶς ζῆτε, οὐ καλῶς διανοεῖσθε·
</div>
    
  
    
      <div class="sentence">
  <span class="ref">08</span>&nbsp;οὐ γάρ ἐσθ’ αὕτη ἡ ἀπαλλαγὴ οὔτε πάνυ δυνατὴ οὔτε καλή, ἀλλ’ ἐκείνη καὶ καλλίστη καὶ ῥᾴστη, μὴ τοὺς ἄλλους κολούειν ἀλλ’ ἑαυτὸν παρασκευάζειν ὅπως ἔσται ὡς βέλτιστος.
</div>
    
  
    
      <div class="sentence">
  <span class="ref">09</span>&nbsp;ταῦτα μὲν οὖν ὑμῖν τοῖς καταψηφισαμένοις μαντευσάμενος ἀπαλλάττομαι.
</div>
    
  
</div>
  
    <div class="paragraph">
  <span class="ref">03</span>
  
    
      <div class="sentence">
  <span class="ref">01</span>&nbsp;<span class='stephanus'>39e</span> τοῖς δὲ ἀποψηφισαμένοις ἡδέως ἂν διαλεχθείην ὑπὲρ τοῦ γεγονότος τουτουῒ πράγματος, ἐν ᾧ οἱ ἄρχοντες ἀσχολίαν ἄγουσι καὶ οὔπω ἔρχομαι οἷ ἐλθόντα με δεῖ τεθνάναι.
</div>
    
  
    
      <div class="sentence">
  <span class="ref">02</span>&nbsp;ἀλλά μοι, ὦ ἄνδρες, παραμείνατε τοσοῦτον χρόνον·
</div>
    
  
    
      <div class="sentence">
  <span class="ref">03</span>&nbsp;οὐδὲν γὰρ κωλύει διαμυθολογῆσαι πρὸς ἀλλήλους ἕως ἔξεστιν.
</div>
    
  
    
      <div class="sentence">
  <span class="ref">04</span>&nbsp;ὑμῖν <span class='stephanus'>40a</span> γὰρ ὡς φίλοις οὖσιν ἐπιδεῖξαι ἐθέλω τὸ νυνί μοι συμβεβηκὸς τί ποτε νοεῖ.
</div>
    
  
    
      <div class="sentence">
  <span class="ref">05</span>&nbsp;ἐμοὶ γάρ, ὦ ἄνδρες δικασταί —
</div>
    
  
    
      <div class="sentence">
  <span class="ref">06</span>&nbsp;ὑμᾶς γὰρ δικαστὰς καλῶν ὀρθῶς ἂν καλοίην —
</div>
    
  
    
      <div class="sentence">
  <span class="ref">07</span>&nbsp;θαυμάσιόν τι γέγονεν.
</div>
    
  
    
      <div class="sentence">
  <span class="ref">08</span>&nbsp;ἡ γὰρ εἰωθυῖά μοι μαντικὴ ἡ τοῦ δαιμονίου ἐν μὲν τῷ πρόσθεν χρόνῳ παντὶ πάνυ πυκνὴ ἀεὶ ἦν καὶ πάνυ ἐπὶ σμικροῖς ἐναντιουμένη, εἴ τι μέλλοιμι μὴ ὀρθῶς πράξειν.
</div>
    
  
    
      <div class="sentence">
  <span class="ref">09</span>&nbsp;νυνὶ δὲ συμβέβηκέ μοι ἅπερ ὁρᾶτε καὶ αὐτοί, ταυτὶ ἅ γε δὴ οἰηθείη ἄν τις καὶ νομίζεται ἔσχατα κακῶν εἶναι·
</div>
    
  
    
      <div class="sentence">
  <span class="ref">10</span>&nbsp;ἐμοὶ δὲ <span class='stephanus'>40b</span> οὔτε ἐξιόντι ἕωθεν οἴκοθεν ἠναντιώθη τὸ τοῦ θεοῦ σημεῖον, οὔτε ἡνίκα ἀνέβαινον ἐνταυθοῖ ἐπὶ τὸ δικαστήριον, οὔτε ἐν τῷ λόγῳ οὐδαμοῦ μέλλοντί τι ἐρεῖν.
</div>
    
  
    
      <div class="sentence">
  <span class="ref">11</span>&nbsp;καίτοι ἐν ἄλλοις λόγοις πολλαχοῦ δή με ἐπέσχε λέγοντα μεταξύ·
</div>
    
  
    
      <div class="sentence">
  <span class="ref">12</span>&nbsp;νῦν δὲ οὐδαμοῦ περὶ ταύτην τὴν πρᾶξιν οὔτ’ ἐν ἔργῳ οὐδενὶ οὔτ’ ἐν λόγῳ ἠναντίωταί μοι.
</div>
    
  
    
      <div class="sentence">
  <span class="ref">13</span>&nbsp;τί οὖν αἴτιον εἶναι ὑπολαμβάνω;
</div>
    
  
    
      <div class="sentence">
  <span class="ref">14</span>&nbsp;ἐγὼ ὑμῖν ἐρῶ·
</div>
    
  
    
      <div class="sentence">
  <span class="ref">15</span>&nbsp;κινδυνεύει γάρ μοι τὸ συμβεβηκὸς τοῦτο ἀγαθὸν γεγονέναι, καὶ οὐκ ἔσθ’ ὅπως ἡμεῖς ὀρθῶς ὑπολαμβάνομεν, <span class='stephanus'>40c</span> ὅσοι οἰόμεθα κακὸν εἶναι τὸ τεθνάναι.
</div>
    
  
    
      <div class="sentence">
  <span class="ref">16</span>&nbsp;μέγα μοι τεκμήριον τούτου γέγονεν·
</div>
    
  
    
      <div class="sentence">
  <span class="ref">17</span>&nbsp;οὐ γὰρ ἔσθ’ ὅπως οὐκ ἠναντιώθη ἄν μοι τὸ εἰωθὸς σημεῖον, εἰ μή τι ἔμελλον ἐγὼ ἀγαθὸν πράξειν.
</div>
    
  
</div>
  
    <div class="paragraph">
  <span class="ref">04</span>
  
    
      <div class="sentence">
  <span class="ref">01</span>&nbsp;ἐννοήσωμεν δὲ καὶ τῇδε ὡς πολλὴ ἐλπίς ἐστιν ἀγαθὸν αὐτὸ εἶναι.
</div>
    
  
    
      <div class="sentence">
  <span class="ref">02</span>&nbsp;δυοῖν γὰρ θάτερόν ἐστιν τὸ τεθνάναι·
</div>
    
  
    
      <div class="sentence">
  <span class="ref">03</span>&nbsp;ἢ γὰρ οἷον μηδὲν εἶναι μηδὲ αἴσθησιν μηδεμίαν μηδενὸς ἔχειν τὸν τεθνεῶτα, ἢ κατὰ τὰ λεγόμενα μεταβολή τις τυγχάνει οὖσα καὶ μετοίκησις τῇ ψυχῇ τοῦ τόπου τοῦ ἐνθένδε εἰς ἄλλον τόπον.
</div>
    
  
    
      <div class="sentence">
  <span class="ref">04</span>&nbsp;καὶ εἴτε δὴ μηδεμία αἴσθησίς ἐστιν ἀλλ’ <span class='stephanus'>40d</span> οἷον ὕπνος ἐπειδάν τις καθεύδων μηδ’ ὄναρ μηδὲν ὁρᾷ, θαυμάσιον κέρδος ἂν εἴη ὁ θάνατος —
</div>
    
  
    
      <div class="sentence">
  <span class="ref">05</span>&nbsp;ἐγὼ γὰρ ἂν οἶμαι, εἴ τινα ἐκλεξάμενον δέοι ταύτην τὴν νύκτα ἐν ᾗ οὕτω κατέδαρθεν ὥστε μηδὲ ὄναρ ἰδεῖν, καὶ τὰς ἄλλας νύκτας τε καὶ ἡμέρας τὰς τοῦ βίου τοῦ ἑαυτοῦ ἀντιπαραθέντα ταύτῃ τῇ νυκτὶ δέοι σκεψάμενον εἰπεῖν πόσας ἄμεινον καὶ ἥδιον ἡμέρας καὶ νύκτας ταύτης τῆς νυκτὸς βεβίωκεν ἐν τῷ ἑαυτοῦ βίῳ, οἶμαι ἂν μὴ ὅτι ἰδιώτην τινά, ἀλλὰ τὸν μέγαν βασιλέα εὐαριθμήτους <span class='stephanus'>40e</span> ἂν εὑρεῖν αὐτὸν ταύτας πρὸς τὰς ἄλλας ἡμέρας καὶ νύκτας —
</div>
    
  
    
      <div class="sentence">
  <span class="ref">06</span>&nbsp;εἰ οὖν τοιοῦτον ὁ θάνατός ἐστιν, κέρδος ἔγωγε λέγω·
</div>
    
  
    
      <div class="sentence">
  <span class="ref">07</span>&nbsp;καὶ γὰρ οὐδὲν πλείων ὁ πᾶς χρόνος φαίνεται οὕτω δὴ εἶναι ἢ μία νύξ.
</div>
    
  
    
      <div class="sentence">
  <span class="ref">08</span>&nbsp;εἰ δ’ αὖ οἷον ἀποδημῆσαί ἐστιν ὁ θάνατος ἐνθένδε εἰς ἄλλον τόπον, καὶ ἀληθῆ ἐστιν τὰ λεγόμενα, ὡς ἄρα ἐκεῖ εἰσι πάντες οἱ τεθνεῶτες, τί μεῖζον ἀγαθὸν τούτου εἴη ἄν, ὦ ἄνδρες δικασταί;
</div>
    
  
    
      <div class="sentence">
  <span class="ref">09</span>&nbsp;εἰ γάρ τις <span class='stephanus'>41a</span> ἀφικόμενος εἰς Ἅιδου, ἀπαλλαγεὶς τουτωνὶ τῶν φασκόντων δικαστῶν εἶναι, εὑρήσει τοὺς ὡς ἀληθῶς δικαστάς, οἵπερ καὶ λέγονται ἐκεῖ δικάζειν, Μίνως τε καὶ Ῥαδάμανθυς καὶ Αἰακὸς καὶ Τριπτόλεμος καὶ ἄλλοι ὅσοι τῶν ἡμιθέων δίκαιοι ἐγένοντο ἐν τῷ ἑαυτῶν βίῳ, ἆρα φαύλη ἂν εἴη ἡ ἀποδημία;
</div>
    
  
    
      <div class="sentence">
  <span class="ref">10</span>&nbsp;ἢ αὖ Ὀρφεῖ συγγενέσθαι καὶ Μουσαίῳ καὶ Ἡσιόδῳ καὶ Ὁμήρῳ ἐπὶ πόσῳ ἄν τις δέξαιτ’ ἂν ὑμῶν;
</div>
    
  
    
      <div class="sentence">
  <span class="ref">11</span>&nbsp;ἐγὼ μὲν γὰρ πολλάκις ἐθέλω τεθνάναι εἰ ταῦτ’ ἔστιν ἀληθῆ.
</div>
    
  
    
      <div class="sentence">
  <span class="ref">12</span>&nbsp;ἐπεὶ <span class='stephanus'>41b</span> ἔμοιγε καὶ αὐτῷ θαυμαστὴ ἂν εἴη ἡ διατριβὴ αὐτόθι, ὁπότε ἐντύχοιμι Παλαμήδει καὶ Αἴαντι τῷ Τελαμῶνος καὶ εἴ τις ἄλλος τῶν παλαιῶν διὰ κρίσιν ἄδικον τέθνηκεν, ἀντιπαραβάλλοντι τὰ ἐμαυτοῦ πάθη πρὸς τὰ ἐκείνων —
</div>
    
  
    
      <div class="sentence">
  <span class="ref">13</span>&nbsp;ὡς ἐγὼ οἶμαι, οὐκ ἂν ἀηδὲς εἴη —
</div>
    
  
    
      <div class="sentence">
  <span class="ref">14</span>&nbsp;καὶ δὴ τὸ μέγιστον, τοὺς ἐκεῖ ἐξετάζοντα καὶ ἐρευνῶντα ὥσπερ τοὺς ἐνταῦθα διάγειν, τίς αὐτῶν σοφός ἐστιν καὶ τίς οἴεται μέν, ἔστιν δ’ οὔ.
</div>
    
  
    
      <div class="sentence">
  <span class="ref">15</span>&nbsp;ἐπὶ πόσῳ δ’ ἄν τις, ὦ ἄνδρες δικασταί, δέξαιτο ἐξετάσαι τὸν ἐπὶ Τροίαν ἀγαγόντα <span class='stephanus'>41c</span> τὴν πολλὴν στρατιὰν ἢ Ὀδυσσέα ἢ Σίσυφον ἢ ἄλλους μυρίους ἄν τις εἴποι καὶ ἄνδρας καὶ γυναῖκας, οἷς ἐκεῖ διαλέγεσθαι καὶ συνεῖναι καὶ ἐξετάζειν ἀμήχανον ἂν εἴη εὐδαιμονίας;
</div>
    
  
    
      <div class="sentence">
  <span class="ref">16</span>&nbsp;πάντως οὐ δήπου τούτου γε ἕνεκα οἱ ἐκεῖ ἀποκτείνουσι·
</div>
    
  
    
      <div class="sentence">
  <span class="ref">17</span>&nbsp;τά τε γὰρ ἄλλα εὐδαιμονέστεροί εἰσιν οἱ ἐκεῖ τῶν ἐνθάδε, καὶ ἤδη τὸν λοιπὸν χρόνον ἀθάνατοί εἰσιν, εἴπερ γε τὰ λεγόμενα ἀληθῆ.
</div>
    
  
</div>
  
    <div class="paragraph">
  <span class="ref">05</span>
  
    
      <div class="sentence">
  <span class="ref">01</span>&nbsp;ἀλλὰ καὶ ὑμᾶς χρή, ὦ ἄνδρες δικασταί, εὐέλπιδας εἶναι πρὸς τὸν θάνατον, καὶ ἕν τι τοῦτο διανοεῖσθαι ἀληθές, ὅτι <span class='stephanus'>41d</span> οὐκ ἔστιν ἀνδρὶ ἀγαθῷ κακὸν οὐδὲν οὔτε ζῶντι οὔτε τελευτήσαντι, οὐδὲ ἀμελεῖται ὑπὸ θεῶν τὰ τούτου πράγματα·
</div>
    
  
    
      <div class="sentence">
  <span class="ref">02</span>&nbsp;οὐδὲ τὰ ἐμὰ νῦν ἀπὸ τοῦ αὐτομάτου γέγονεν, ἀλλά μοι δῆλόν ἐστι τοῦτο, ὅτι ἤδη τεθνάναι καὶ ἀπηλλάχθαι πραγμάτων βέλτιον ἦν μοι.
</div>
    
  
    
      <div class="sentence">
  <span class="ref">03</span>&nbsp;διὰ τοῦτο καὶ ἐμὲ οὐδαμοῦ ἀπέτρεψεν τὸ σημεῖον, καὶ ἔγωγε τοῖς καταψηφισαμένοις μου καὶ τοῖς κατηγόροις οὐ πάνυ χαλεπαίνω.
</div>
    
  
    
      <div class="sentence">
  <span class="ref">04</span>&nbsp;καίτοι οὐ ταύτῃ τῇ διανοίᾳ κατεψηφίζοντό μου καὶ κατηγόρουν, ἀλλ’ οἰόμενοι βλάπτειν·
</div>
    
  
    
      <div class="sentence">
  <span class="ref">05</span>&nbsp;<span class='stephanus'>41e</span> τοῦτο αὐτοῖς ἄξιον μέμφεσθαι.
</div>
    
  
    
      <div class="sentence">
  <span class="ref">06</span>&nbsp;τοσόνδε μέντοι αὐτῶν δέομαι·
</div>
    
  
    
      <div class="sentence">
  <span class="ref">07</span>&nbsp;τοὺς ὑεῖς μου, ἐπειδὰν ἡβήσωσι, τιμωρήσασθε, ὦ ἄνδρες, ταὐτὰ ταῦτα λυποῦντες ἅπερ ἐγὼ ὑμᾶς ἐλύπουν, ἐὰν ὑμῖν δοκῶσιν ἢ χρημάτων ἢ ἄλλου του πρότερον ἐπιμελεῖσθαι ἢ ἀρετῆς, καὶ ἐὰν δοκῶσί τι εἶναι μηδὲν ὄντες, ὀνειδίζετε αὐτοῖς ὥσπερ ἐγὼ ὑμῖν, ὅτι οὐκ ἐπιμελοῦνται ὧν δεῖ, καὶ οἴονταί τι εἶναι ὄντες οὐδενὸς ἄξιοι.
</div>
    
  
    
      <div class="sentence">
  <span class="ref">08</span>&nbsp;καὶ ἐὰν <span class='stephanus'>42a</span> ταῦτα ποιῆτε, δίκαια πεπονθὼς ἐγὼ ἔσομαι ὑφ’ ὑμῶν αὐτός τε καὶ οἱ ὑεῖς.
</div>
    
  
    
      <div class="sentence">
  <span class="ref">09</span>&nbsp;ἀλλὰ γὰρ ἤδη ὥρα ἀπιέναι, ἐμοὶ μὲν ἀποθανουμένῳ, ὑμῖν δὲ βιωσομένοις·
</div>
    
  
    
      <div class="sentence">
  <span class="ref">10</span>&nbsp;ὁπότεροι δὲ ἡμῶν ἔρχονται ἐπὶ ἄμεινον πρᾶγμα, ἄδηλον παντὶ πλὴν ἢ τῷ θεῷ.
</div>
    
  
</div>
  
</div>
  
</div>

    </div>
  </body>
</html>
