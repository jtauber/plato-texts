<!DOCTYPE html>
<html lang="grc">
  <head>
    <title>Ion | Plato</title>
    <meta charset="utf-8">
    <link href="default.css" rel="stylesheet">
    
  </head>
  <body class="default">
    <div class="container">
      
  <nav>&#x2191; <a href="./">Plato</a></nav>

  <div class="work">
  <h1 lang="en">Ion</h1>

  
    <div class="speech">
  <span class="ref">001</span>
  <h2 class="speaker">
    <span class='stephanus'>530a</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τὸν Ἴωνα χαίρειν.
</div>
    
  
    
    <div class="sentence">
  <span class="ref">02</span>&nbsp;πόθεν τὰ νῦν ἡμῖν ἐπιδεδήμηκας;
</div>
    
  
    
    <div class="sentence">
  <span class="ref">03</span>&nbsp;ἢ οἴκοθεν ἐξ Ἐφέσου;
</div>
    
  
</div>
  
    <div class="speech">
  <span class="ref">002</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐδαμῶς, ὦ Σώκρατες, ἀλλ’ ἐξ Ἐπιδαύρου ἐκ τῶν Ἀσκληπιείων.
</div>
    
  
</div>
  
    <div class="speech">
  <span class="ref">003</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;μῶν καὶ ῥαψῳδῶν ἀγῶνα τιθέασιν τῷ θεῷ οἱ Ἐπιδαύριοι;
</div>
    
  
</div>
  
    <div class="speech">
  <span class="ref">004</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πάνυ γε, καὶ τῆς ἄλλης γε μουσικῆς.
</div>
    
  
</div>
  
    <div class="speech">
  <span class="ref">005</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί οὖν;
</div>
    
  
    
    <div class="sentence">
  <span class="ref">02</span>&nbsp;ἠγωνίζου τι ἡμῖν;
</div>
    
  
    
    <div class="sentence">
  <span class="ref">03</span>&nbsp;καὶ πῶς τι ἠγωνίσω;
</div>
    
  
</div>
  
    <div class="speech">
  <span class="ref">006</span>
  <h2 class="speaker">
    <span class='stephanus'>530b</span> ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;τὰ πρῶτα τῶν ἄθλων ἠνεγκάμεθα, ὦ Σώκρατες.
</div>
    
  
</div>
  
    <div class="speech">
  <span class="ref">007</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εὖ λέγεις·
</div>
    
  
    
    <div class="sentence">
  <span class="ref">02</span>&nbsp;ἄγε δὴ ὅπως καὶ τὰ Παναθήναια νικήσομεν.
</div>
    
  
</div>
  
    <div class="speech">
  <span class="ref">008</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ἔσται ταῦτα, ἐὰν θεὸς ἐθέλῃ.
</div>
    
  
</div>
  
    <div class="speech">
  <span class="ref">009</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ μὴν πολλάκις γε ἐζήλωσα ὑμᾶς τοὺς ῥαψῳδούς, ὦ Ἴων, τῆς τέχνης·
</div>
    
  
    
    <div class="sentence">
  <span class="ref">02</span>&nbsp;τὸ γὰρ ἅμα μὲν τὸ σῶμα κεκοσμῆσθαι ἀεὶ πρέπον ὑμῶν εἶναι τῇ τέχνῃ καὶ ὡς καλλίστοις φαίνεσθαι, ἅμα δὲ ἀναγκαῖον εἶναι ἔν τε ἄλλοις ποιηταῖς διατρίβειν πολλοῖς καὶ ἀγαθοῖς καὶ δὴ καὶ μάλιστα ἐν Ὁμήρῳ, τῷ ἀρίστῳ καὶ θειοτάτῳ τῶν ποιητῶν, καὶ τὴν τούτου διάνοιαν <span class='stephanus'>530c</span> ἐκμανθάνειν, μὴ μόνον τὰ ἔπη, ζηλωτόν ἐστιν.
</div>
    
  
    
    <div class="sentence">
  <span class="ref">03</span>&nbsp;οὐ γὰρ ἂν γένοιτό ποτε ἀγαθὸς ῥαψῳδός, εἰ μὴ συνείη τὰ λεγόμενα ὑπὸ τοῦ ποιητοῦ.
</div>
    
  
    
    <div class="sentence">
  <span class="ref">04</span>&nbsp;τὸν γὰρ ῥαψῳδὸν ἑρμηνέα δεῖ τοῦ ποιητοῦ τῆς διανοίας γίγνεσθαι τοῖς ἀκούουσι·
</div>
    
  
    
    <div class="sentence">
  <span class="ref">05</span>&nbsp;τοῦτο δὲ καλῶς ποιεῖν μὴ γιγνώσκοντα ὅτι λέγει ὁ ποιητὴς ἀδύνατον.
</div>
    
  
    
    <div class="sentence">
  <span class="ref">06</span>&nbsp;ταῦτα οὖν πάντα ἄξια ζηλοῦσθαι.
</div>
    
  
</div>
  
    <div class="speech">
  <span class="ref">010</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἀληθῆ λέγεις, ὦ Σώκρατες·
</div>
    
  
    
    <div class="sentence">
  <span class="ref">02</span>&nbsp;ἐμοὶ γοῦν τοῦτο πλεῖστον ἔργον παρέσχεν τῆς τέχνης, καὶ οἶμαι κάλλιστα ἀνθρώπων λέγειν περὶ Ὁμήρου, ὡς οὔτε Μητρόδωρος ὁ <span class='stephanus'>530d</span> Λαμψακηνὸς οὔτε Στησίμβροτος ὁ Θάσιος οὔτε Γλαύκων οὔτε ἄλλος οὐδεὶς τῶν πώποτε γενομένων ἔσχεν εἰπεῖν οὕτω πολλὰς καὶ καλὰς διανοίας περὶ Ὁμήρου ὅσας ἐγώ.
</div>
    
  
</div>
  
    <div class="speech">
  <span class="ref">011</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εὖ λέγεις, ὦ Ἴων·
</div>
    
  
    
    <div class="sentence">
  <span class="ref">02</span>&nbsp;δῆλον γὰρ ὅτι οὐ φθονήσεις μοι ἐπιδεῖξαι.
</div>
    
  
</div>
  
    <div class="speech">
  <span class="ref">012</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;καὶ μὴν ἄξιόν γε ἀκοῦσαι, ὦ Σώκρατες, ὡς εὖ κεκόσμηκα τὸν Ὅμηρον·
</div>
    
  
    
    <div class="sentence">
  <span class="ref">02</span>&nbsp;ὥστε οἶμαι ὑπὸ Ὁμηριδῶν ἄξιος εἶναι χρυσῷ στεφάνῳ στεφανωθῆναι.
</div>
    
  
</div>
  
    <div class="speech">
  <span class="ref">013</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ μὴν ἐγὼ ἔτι ποιήσομαι σχολὴν ἀκροάσασθαί <span class='stephanus'>531a</span> σου, νῦν δέ μοι τοσόνδε ἀπόκριναι·
</div>
    
  
    
    <div class="sentence">
  <span class="ref">02</span>&nbsp;πότερον περὶ Ὁμήρου μόνον δεινὸς εἶ ἢ καὶ περὶ Ἡσιόδου καὶ Ἀρχιλόχου;
</div>
    
  
</div>
  
    <div class="speech">
  <span class="ref">014</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐδαμῶς, ἀλλὰ περὶ Ὁμήρου μόνον·
</div>
    
  
    
    <div class="sentence">
  <span class="ref">02</span>&nbsp;ἱκανὸν γάρ μοι δοκεῖ εἶναι.
</div>
    
  
</div>
  
    <div class="speech">
  <span class="ref">015</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἔστι δὲ περὶ ὅτου Ὅμηρός τε καὶ Ἡσίοδος ταὐτὰ λέγετον;
</div>
    
  
</div>
  
    <div class="speech">
  <span class="ref">016</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οἶμαι ἔγωγε καὶ πολλά.
</div>
    
  
</div>
  
    <div class="speech">
  <span class="ref">017</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πότερον οὖν περὶ τούτων κάλλιον ἂν ἐξηγήσαιο ἃ Ὅμηρος λέγει ἢ ἃ Ἡσίοδος;
</div>
    
  
</div>
  
    <div class="speech">
  <span class="ref">018</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ὁμοίως ἂν περί γε τούτων, ὦ <span class='stephanus'>531b</span> Σώκρατες, περὶ ὧν ταὐτὰ λέγουσιν.
</div>
    
  
</div>
  
    <div class="speech">
  <span class="ref">019</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δὲ ὧν πέρι μὴ ταὐτὰ λέγουσιν;
</div>
    
  
    
    <div class="sentence">
  <span class="ref">02</span>&nbsp;οἷον περὶ μαντικῆς λέγει τι Ὅμηρός τε καὶ Ἡσίοδος.
</div>
    
  
</div>
  
    <div class="speech">
  <span class="ref">020</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πάνυ γε.
</div>
    
  
</div>
  
    <div class="speech">
  <span class="ref">021</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί οὖν;
</div>
    
  
    
    <div class="sentence">
  <span class="ref">02</span>&nbsp;ὅσα τε ὁμοίως καὶ ὅσα διαφόρως περὶ μαντικῆς λέγετον τὼ ποιητὰ τούτω, πότερον σὺ κάλλιον ἂν ἐξηγήσαιο ἢ τῶν μάντεών τις τῶν ἀγαθῶν;
</div>
    
  
</div>
  
    <div class="speech">
  <span class="ref">022</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;τῶν μάντεων.
</div>
    
  
</div>
  
    <div class="speech">
  <span class="ref">023</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἰ δὲ σὺ ἦσθα μάντις, οὐκ, εἴπερ περὶ τῶν ὁμοίως λεγομένων οἷός τ’ ἦσθα ἐξηγήσασθαι, καὶ περὶ τῶν διαφόρως λεγομένων ἠπίστω ἂν ἐξηγεῖσθαι;
</div>
    
  
</div>
  
    <div class="speech">
  <span class="ref">024</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;δῆλον ὅτι.
</div>
    
  
</div>
  
    <div class="speech">
  <span class="ref">025</span>
  <h2 class="speaker">
    <span class='stephanus'>531c</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί οὖν ποτε περὶ μὲν Ὁμήρου δεινὸς εἶ, περὶ δὲ Ἡσιόδου οὔ, οὐδὲ τῶν ἄλλων ποιητῶν;
</div>
    
  
    
    <div class="sentence">
  <span class="ref">02</span>&nbsp;ἢ Ὅμηρος περὶ ἄλλων τινῶν λέγει ἢ ὧνπερ σύμπαντες οἱ ἄλλοι ποιηταί;
</div>
    
  
    
    <div class="sentence">
  <span class="ref">03</span>&nbsp;οὐ περὶ πολέμου τε τὰ πολλὰ διελήλυθεν καὶ περὶ ὁμιλιῶν πρὸς ἀλλήλους ἀνθρώπων ἀγαθῶν τε καὶ κακῶν καὶ ἰδιωτῶν καὶ δημιουργῶν, καὶ περὶ θεῶν πρὸς ἀλλήλους καὶ πρὸς ἀνθρώπους ὁμιλούντων, ὡς ὁμιλοῦσι, καὶ περὶ τῶν οὐρανίων παθημάτων καὶ περὶ τῶν ἐν Ἅιδου, καὶ γενέσεις καὶ θεῶν <span class='stephanus'>531d</span> καὶ ἡρώων;
</div>
    
  
    
    <div class="sentence">
  <span class="ref">04</span>&nbsp;οὐ ταῦτά ἐστι περὶ ὧν Ὅμηρος τὴν ποίησιν πεποίηκεν;
</div>
    
  
</div>
  
    <div class="speech">
  <span class="ref">026</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἀληθῆ λέγεις, ὦ Σώκρατες.
</div>
    
  
</div>
  
    <div class="speech">
  <span class="ref">027</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δὲ οἱ ἄλλοι ποιηταί;
</div>
    
  
    
    <div class="sentence">
  <span class="ref">02</span>&nbsp;οὐ περὶ τῶν αὐτῶν τούτων;
</div>
    
  
</div>
  
    <div class="speech">
  <span class="ref">028</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί, ἀλλ’, ὦ Σώκρατες, οὐχ ὁμοίως πεποιήκασι καὶ Ὅμηρος.
</div>
    
  
</div>
  
    <div class="speech">
  <span class="ref">029</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί μήν;
</div>
    
  
    
    <div class="sentence">
  <span class="ref">02</span>&nbsp;κάκιον;
</div>
    
  
</div>
  
    <div class="speech">
  <span class="ref">030</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πολύ γε.
</div>
    
  
</div>
  
    <div class="speech">
  <span class="ref">031</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;Ὅμηρος δὲ ἄμεινον;
</div>
    
  
</div>
  
    <div class="speech">
  <span class="ref">032</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἄμεινον μέντοι νὴ Δία.
</div>
    
  
</div>
  
    <div class="speech">
  <span class="ref">033</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν, ὦ φίλη κεφαλὴ Ἴων, ὅταν περὶ ἀριθμοῦ πολλῶν λεγόντων εἷς τις ἄριστα λέγῃ, γνώσεται δήπου τις <span class='stephanus'>531e</span> τὸν εὖ λέγοντα;
</div>
    
  
</div>
  
    <div class="speech">
  <span class="ref">034</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;φημί.
</div>
    
  
</div>
  
    <div class="speech">
  <span class="ref">035</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πότερον οὖν ὁ αὐτὸς ὅσπερ καὶ τοὺς κακῶς λέγοντας, ἢ ἄλλος;
</div>
    
  
</div>
  
    <div class="speech">
  <span class="ref">036</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ὁ αὐτὸς δήπου.
</div>
    
  
</div>
  
    <div class="speech">
  <span class="ref">037</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ὁ τὴν ἀριθμητικὴν τέχνην ἔχων οὗτός ἐστιν;
</div>
    
  
</div>
  
    <div class="speech">
  <span class="ref">038</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">039</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δ’;
</div>
    
  
    
    <div class="sentence">
  <span class="ref">02</span>&nbsp;ὅταν πολλῶν λεγόντων περὶ ὑγιεινῶν σιτίων ὁποῖά ἐστιν, εἷς τις ἄριστα λέγῃ, πότερον ἕτερος μέν τις τὸν ἄριστα λέγοντα γνώσεται ὅτι ἄριστα λέγει, ἕτερος δὲ τὸν κάκιον ὅτι κάκιον, ἢ ὁ αὐτός;
</div>
    
  
</div>
  
    <div class="speech">
  <span class="ref">040</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;δῆλον δήπου, ὁ αὐτός.
</div>
    
  
</div>
  
    <div class="speech">
  <span class="ref">041</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τίς οὗτος;
</div>
    
  
    
    <div class="sentence">
  <span class="ref">02</span>&nbsp;τί ὄνομα αὐτῷ;
</div>
    
  
</div>
  
    <div class="speech">
  <span class="ref">042</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἰατρός.
</div>
    
  
</div>
  
    <div class="speech">
  <span class="ref">043</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ἐν κεφαλαίῳ λέγομεν ὡς ὁ αὐτὸς γνώσεται ἀεί, περὶ τῶν αὐτῶν πολλῶν λεγόντων, <span class='stephanus'>532a</span> ὅστις τε εὖ λέγει καὶ ὅστις κακῶς·
</div>
    
  
    
    <div class="sentence">
  <span class="ref">02</span>&nbsp;ἢ εἰ μὴ γνώσεται τὸν κακῶς λέγοντα, δῆλον ὅτι οὐδὲ τὸν εὖ, περί γε τοῦ αὐτοῦ.
</div>
    
  
</div>
  
    <div class="speech">
  <span class="ref">044</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὕτως.
</div>
    
  
</div>
  
    <div class="speech">
  <span class="ref">045</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ὁ αὐτὸς γίγνεται δεινὸς περὶ ἀμφοτέρων;
</div>
    
  
</div>
  
    <div class="speech">
  <span class="ref">046</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">047</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν σὺ φῂς καὶ Ὅμηρον καὶ τοὺς ἄλλους ποιητάς, ἐν οἷς καὶ Ἡσίοδος καὶ Ἀρχίλοχός ἐστιν, περί γε τῶν αὐτῶν λέγειν, ἀλλ’ οὐχ ὁμοίως, ἀλλὰ τὸν μὲν εὖ γε, τοὺς δὲ χεῖρον;
</div>
    
  
</div>
  
    <div class="speech">
  <span class="ref">048</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;καὶ ἀληθῆ λέγω.
</div>
    
  
</div>
  
    <div class="speech">
  <span class="ref">049</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν, εἴπερ τὸν εὖ λέγοντα γιγνώσκεις, <span class='stephanus'>532b</span> καὶ τοὺς χεῖρον λέγοντας γιγνώσκοις ἂν ὅτι χεῖρον λέγουσιν.
</div>
    
  
</div>
  
    <div class="speech">
  <span class="ref">050</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἔοικέν γε.
</div>
    
  
</div>
  
    <div class="speech">
  <span class="ref">051</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν, ὦ βέλτιστε, ὁμοίως τὸν Ἴωνα λέγοντες περὶ Ὁμήρου τε δεινὸν εἶναι καὶ περὶ τῶν ἄλλων ποιητῶν οὐχ ἁμαρτησόμεθα, ἐπειδή γε αὐτὸς ὁμολογῇ τὸν αὐτὸν ἔσεσθαι κριτὴν ἱκανὸν πάντων ὅσοι ἂν περὶ τῶν αὐτῶν λέγωσι, τοὺς δὲ ποιητὰς σχεδὸν ἅπαντας τὰ αὐτὰ ποιεῖν.
</div>
    
  
</div>
  
    <div class="speech">
  <span class="ref">052</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;τί οὖν ποτε τὸ αἴτιον, ὦ Σώκρατες, ὅτι ἐγώ, ὅταν μέν τις περὶ ἄλλου του ποιητοῦ διαλέγηται, οὔτε προσέχω <span class='stephanus'>532c</span> τὸν νοῦν ἀδυνατῶ τε καὶ ὁτιοῦν συμβαλέσθαι λόγου ἄξιον, ἀλλ’ ἀτεχνῶς νυστάζω, ἐπειδὰν δέ τις περὶ Ὁμήρου μνησθῇ, εὐθύς τε ἐγρήγορα καὶ προσέχω τὸν νοῦν καὶ εὐπορῶ ὅτι λέγω;
</div>
    
  
</div>
  
    <div class="speech">
  <span class="ref">053</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐ χαλεπὸν τοῦτό γε εἰκάσαι, ὦ ἑταῖρε, ἀλλὰ παντὶ δῆλον ὅτι τέχνῃ καὶ ἐπιστήμῃ περὶ Ὁμήρου λέγειν ἀδύνατος εἶ·
</div>
    
  
    
    <div class="sentence">
  <span class="ref">02</span>&nbsp;εἰ γὰρ τέχνῃ οἷός τε ἦσθα, καὶ περὶ τῶν ἄλλων ποιητῶν ἁπάντων λέγειν οἷός τ’ ἂν ἦσθα·
</div>
    
  
    
    <div class="sentence">
  <span class="ref">03</span>&nbsp;ποιητικὴ γάρ πού ἐστιν τὸ ὅλον.
</div>
    
  
    
    <div class="sentence">
  <span class="ref">04</span>&nbsp;ἢ οὔ;
</div>
    
  
</div>
  
    <div class="speech">
  <span class="ref">054</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">055</span>
  <h2 class="speaker">
    <span class='stephanus'>532d</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ἐπειδὰν λάβῃ τις καὶ ἄλλην τέχνην ἡντινοῦν ὅλην, ὁ αὐτὸς τρόπος τῆς σκέψεως ἔσται περὶ ἁπασῶν τῶν τεχνῶν;
</div>
    
  
    
    <div class="sentence">
  <span class="ref">02</span>&nbsp;πῶς τοῦτο λέγω, δέῃ τί μου ἀκοῦσαι, ὦ Ἴων;
</div>
    
  
</div>
  
    <div class="speech">
  <span class="ref">056</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναὶ μὰ τὸν Δία, ὦ Σώκρατες, ἔγωγε·
</div>
    
  
    
    <div class="sentence">
  <span class="ref">02</span>&nbsp;χαίρω γὰρ ἀκούων ὑμῶν τῶν σοφῶν.
</div>
    
  
</div>
  
    <div class="speech">
  <span class="ref">057</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;βουλοίμην ἄν σε ἀληθῆ λέγειν, ὦ Ἴων·
</div>
    
  
    
    <div class="sentence">
  <span class="ref">02</span>&nbsp;ἀλλὰ σοφοὶ μέν πού ἐστε ὑμεῖς οἱ ῥαψῳδοὶ καὶ ὑποκριταὶ καὶ ὧν ὑμεῖς ᾁδετε τὰ ποιήματα, ἐγὼ δὲ οὐδὲν ἄλλο ἢ τἀληθῆ λέγω, <span class='stephanus'>532e</span> οἷον εἰκὸς ἰδιώτην ἄνθρωπον.
</div>
    
  
    
    <div class="sentence">
  <span class="ref">03</span>&nbsp;ἐπεὶ καὶ περὶ τούτου οὗ νῦν ἠρόμην σε, θέασαι ὡς φαῦλον καὶ ἰδιωτικόν ἐστι καὶ παντὸς ἀνδρὸς γνῶναι ὃ ἔλεγον, τὴν αὐτὴν εἶναι σκέψιν, ἐπειδάν τις ὅλην τέχνην λάβῃ.
</div>
    
  
    
    <div class="sentence">
  <span class="ref">04</span>&nbsp;λάβωμεν γὰρ τῷ λόγῳ·
</div>
    
  
    
    <div class="sentence">
  <span class="ref">05</span>&nbsp;γραφικὴ γάρ τίς ἐστι τέχνη τὸ ὅλον;
</div>
    
  
</div>
  
    <div class="speech">
  <span class="ref">058</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">059</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν καὶ γραφῆς πολλοὶ καὶ εἰσὶ καὶ γεγόνασιν ἀγαθοὶ καὶ φαῦλοι;
</div>
    
  
</div>
  
    <div class="speech">
  <span class="ref">060</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πάνυ γε.
</div>
    
  
</div>
  
    <div class="speech">
  <span class="ref">061</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἤδη οὖν τινα εἶδες ὅστις περὶ μὲν Πολυγνώτου τοῦ Ἀγλαοφῶντος δεινός ἐστιν ἀποφαίνειν ἃ εὖ τε γράφει καὶ ἃ μή, περὶ δὲ τῶν ἄλλων γραφέων <span class='stephanus'>533a</span> ἀδύνατος;
</div>
    
  
    
    <div class="sentence">
  <span class="ref">02</span>&nbsp;καὶ ἐπειδὰν μέν τις τὰ τῶν ἄλλων ζωγράφων ἔργα ἐπιδεικνύῃ, νυστάζει τε καὶ ἀπορεῖ καὶ οὐκ ἔχει ὅτι συμβάληται, ἐπειδὰν δὲ περὶ Πολυγνώτου ἢ ἄλλου ὅτου βούλει τῶν γραφέων ἑνὸς μόνου δέῃ ἀποφήνασθαι γνώμην, ἐγρήγορέν τε καὶ προσέχει τὸν νοῦν καὶ εὐπορεῖ ὅτι εἴπῃ;
</div>
    
  
</div>
  
    <div class="speech">
  <span class="ref">062</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐ μὰ τὸν Δία, οὐ δῆτα.
</div>
    
  
</div>
  
    <div class="speech">
  <span class="ref">063</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δέ;
</div>
    
  
    
    <div class="sentence">
  <span class="ref">02</span>&nbsp;ἐν ἀνδριαντοποιίᾳ ἤδη τιν’ εἶδες ὅστις περὶ μὲν Δαιδάλου τοῦ Μητίονος <span class='stephanus'>533b</span> ἢ Ἐπειοῦ τοῦ Πανοπέως ἢ Θεοδώρου τοῦ Σαμίου ἢ ἄλλου τινὸς ἀνδριαντοποιοῦ ἑνὸς πέρι δεινός ἐστιν ἐξηγεῖσθαι ἃ εὖ πεποίηκεν, ἐν δὲ τοῖς τῶν ἄλλων ἀνδριαντοποιῶν ἔργοις ἀπορεῖ τε καὶ νυστάζει, οὐκ ἔχων ὅτι εἴπῃ;
</div>
    
  
</div>
  
    <div class="speech">
  <span class="ref">064</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐ μὰ τὸν Δία, οὐδὲ τοῦτον ἑώρακα.
</div>
    
  
</div>
  
    <div class="speech">
  <span class="ref">065</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλὰ μήν, ὥς γ’ ἐγὼ οἶμαι, οὐδ’ ἐν αὐλήσει γε οὐδὲ ἐν κιθαρίσει οὐδὲ ἐν κιθαρῳδίᾳ οὐδὲ ἐν ῥαψῳδίᾳ οὐδεπώποτ’ εἶδες ἄνδρα ὅστις περὶ μὲν Ὀλύμπου δεινός ἐστιν ἐξηγεῖσθαι ἢ περὶ Θαμύρου ἢ περὶ <span class='stephanus'>533c</span> Ὀρφέως ἢ περὶ Φημίου τοῦ Ἰθακησίου ῥαψῳδοῦ, περὶ δὲ Ἴωνος τοῦ Ἐφεσίου <del>ῥαψῳδοῦ</del> ἀπορεῖ καὶ οὐκ ἔχει συμβαλέσθαι ἅ τε εὖ ῥαψῳδεῖ καὶ ἃ μή.
</div>
    
  
</div>
  
    <div class="speech">
  <span class="ref">066</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐκ ἔχω σοι περὶ τούτου ἀντιλέγειν, ὦ Σώκρατες·
</div>
    
  
    
    <div class="sentence">
  <span class="ref">02</span>&nbsp;ἀλλ’ ἐκεῖνο ἐμαυτῷ σύνοιδα, ὅτι περὶ Ὁμήρου κάλλιστ’ ἀνθρώπων λέγω καὶ εὐπορῶ καὶ οἱ ἄλλοι πάντες μέ φασιν εὖ λέγειν, περὶ δὲ τῶν ἄλλων οὔ.
</div>
    
  
    
    <div class="sentence">
  <span class="ref">03</span>&nbsp;καίτοι ὅρα τοῦτο τί ἔστιν.
</div>
    
  
</div>
  
    <div class="speech">
  <span class="ref">067</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ ὁρῶ, ὦ Ἴων, καὶ ἔρχομαί γέ σοι ἀποφανούμενος <span class='stephanus'>533d</span> ὅ μοι δοκεῖ τοῦτο εἶναι.
</div>
    
  
    
    <div class="sentence">
  <span class="ref">02</span>&nbsp;ἔστι γὰρ τοῦτο τέχνη μὲν οὐκ ὂν παρὰ σοὶ περὶ Ὁμήρου εὖ λέγειν, ὃ νυνδὴ ἔλεγον, θεία δὲ δύναμις ἥ σε κινεῖ, ὥσπερ ἐν τῇ λίθῳ ἣν Εὐριπίδης μὲν Μαγνῆτιν ὠνόμασεν, οἱ δὲ πολλοὶ Ἡρακλείαν.
</div>
    
  
    
    <div class="sentence">
  <span class="ref">03</span>&nbsp;καὶ γὰρ αὕτη ἡ λίθος οὐ μόνον αὐτοὺς τοὺς δακτυλίους ἄγει τοὺς σιδηροῦς, ἀλλὰ καὶ δύναμιν ἐντίθησι τοῖς δακτυλίοις ὥστ’ αὖ δύνασθαι ταὐτὸν τοῦτο ποιεῖν ὅπερ ἡ λίθος, ἄλλους <span class='stephanus'>533e</span> ἄγειν δακτυλίους, ὥστ’ ἐνίοτε ὁρμαθὸς μακρὸς πάνυ σιδηρίων καὶ δακτυλίων ἐξ ἀλλήλων ἤρτηται·
</div>
    
  
    
    <div class="sentence">
  <span class="ref">04</span>&nbsp;πᾶσι δὲ τούτοις ἐξ ἐκείνης τῆς λίθου ἡ δύναμις ἀνήρτηται.
</div>
    
  
    
    <div class="sentence">
  <span class="ref">05</span>&nbsp;οὕτω δὲ καὶ ἡ Μοῦσα ἐνθέους μὲν ποιεῖ αὐτή, διὰ δὲ τῶν ἐνθέων τούτων ἄλλων ἐνθουσιαζόντων ὁρμαθὸς ἐξαρτᾶται.
</div>
    
  
</div>
  
    <div class="speech">
  <span class="ref">068</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πάντες γὰρ οἵ τε τῶν ἐπῶν ποιηταὶ οἱ ἀγαθοὶ οὐκ ἐκ τέχνης ἀλλ’ ἔνθεοι ὄντες καὶ κατεχόμενοι πάντα ταῦτα τὰ καλὰ λέγουσι ποιήματα, καὶ οἱ μελοποιοὶ οἱ ἀγαθοὶ ὡσαύτως, ὥσπερ οἱ κορυβαντιῶντες <span class='stephanus'>534a</span> οὐκ ἔμφρονες ὄντες ὀρχοῦνται, οὕτω καὶ οἱ μελοποιοὶ οὐκ ἔμφρονες ὄντες τὰ καλὰ μέλη ταῦτα ποιοῦσιν, ἀλλ’ ἐπειδὰν ἐμβῶσιν εἰς τὴν ἁρμονίαν καὶ εἰς τὸν ῥυθμόν, βακχεύουσι καὶ κατεχόμενοι, ὥσπερ αἱ βάκχαι ἀρύονται ἐκ τῶν ποταμῶν μέλι καὶ γάλα κατεχόμεναι, ἔμφρονες δὲ οὖσαι οὔ, καὶ τῶν μελοποιῶν ἡ ψυχὴ τοῦτο ἐργάζεται, ὅπερ αὐτοὶ λέγουσι.
</div>
    
  
    
    <div class="sentence">
  <span class="ref">02</span>&nbsp;λέγουσι γὰρ δήπουθεν πρὸς ἡμᾶς οἱ ποιηταὶ ὅτι <span class='stephanus'>534b</span> ἀπὸ κρηνῶν μελιρρύτων ἐκ Μουσῶν κήπων τινῶν καὶ ναπῶν δρεπόμενοι τὰ μέλη ἡμῖν φέρουσιν ὥσπερ αἱ μέλιτται, καὶ αὐτοὶ οὕτω πετόμενοι·
</div>
    
  
    
    <div class="sentence">
  <span class="ref">03</span>&nbsp;καὶ ἀληθῆ λέγουσι.
</div>
    
  
    
    <div class="sentence">
  <span class="ref">04</span>&nbsp;κοῦφον γὰρ χρῆμα ποιητής ἐστιν καὶ πτηνὸν καὶ ἱερόν, καὶ οὐ πρότερον οἷός τε ποιεῖν πρὶν ἂν ἔνθεός τε γένηται καὶ ἔκφρων καὶ ὁ νοῦς μηκέτι ἐν αὐτῷ ἐνῇ·
</div>
    
  
    
    <div class="sentence">
  <span class="ref">05</span>&nbsp;ἕως δ’ ἂν τουτὶ ἔχῃ τὸ κτῆμα, ἀδύνατος πᾶς ποιεῖν ἄνθρωπός ἐστιν καὶ χρησμῳδεῖν.
</div>
    
  
    
    <div class="sentence">
  <span class="ref">06</span>&nbsp;ἅτε οὖν οὐ τέχνῃ ποιοῦντες καὶ πολλὰ λέγοντες καὶ καλὰ περὶ <span class='stephanus'>534c</span> τῶν πραγμάτων, ὥσπερ σὺ περὶ Ὁμήρου, ἀλλὰ θείᾳ μοίρᾳ, τοῦτο μόνον οἷός τε ἕκαστος ποιεῖν καλῶς ἐφ’ ὃ ἡ Μοῦσα αὐτὸν ὥρμησεν, ὁ μὲν διθυράμβους, ὁ δὲ ἐγκώμια, ὁ δὲ ὑπορχήματα, ὁ δ’ ἔπη, ὁ δ’ ἰάμβους·
</div>
    
  
    
    <div class="sentence">
  <span class="ref">07</span>&nbsp;τὰ δ’ ἄλλα φαῦλος αὐτῶν ἕκαστός ἐστιν.
</div>
    
  
    
    <div class="sentence">
  <span class="ref">08</span>&nbsp;οὐ γὰρ τέχνῃ ταῦτα λέγουσιν ἀλλὰ θείᾳ δυνάμει, ἐπεί, εἰ περὶ ἑνὸς τέχνῃ καλῶς ἠπίσταντο λέγειν, κἂν περὶ τῶν ἄλλων ἁπάντων·
</div>
    
  
    
    <div class="sentence">
  <span class="ref">09</span>&nbsp;διὰ ταῦτα δὲ ὁ θεὸς ἐξαιρούμενος τούτων τὸν νοῦν τούτοις χρῆται ὑπηρέταις καὶ <span class='stephanus'>534d</span> τοῖς χρησμῳδοῖς καὶ τοῖς μάντεσι τοῖς θείοις, ἵνα ἡμεῖς οἱ ἀκούοντες εἰδῶμεν ὅτι οὐχ οὗτοί εἰσιν οἱ ταῦτα λέγοντες οὕτω πολλοῦ ἄξια, οἷς νοῦς μὴ πάρεστιν, ἀλλ’ ὁ θεὸς αὐτός ἐστιν ὁ λέγων, διὰ τούτων δὲ φθέγγεται πρὸς ἡμᾶς.
</div>
    
  
    
    <div class="sentence">
  <span class="ref">10</span>&nbsp;μέγιστον δὲ τεκμήριον τῷ λόγῳ Τύννιχος ὁ Χαλκιδεύς, ὃς ἄλλο μὲν οὐδὲν πώποτε ἐποίησε ποίημα ὅτου τις ἂν ἀξιώσειεν μνησθῆναι, τὸν δὲ παίωνα ὃν πάντες ᾁδουσι, σχεδόν τι πάντων μελῶν κάλλιστον, ἀτεχνῶς, ὅπερ αὐτὸς λέγει, <span class='stephanus'>534e</span> <q>εὕρημά τι Μοισᾶν.</q>
</div>
    
  
    
    <div class="sentence">
  <span class="ref">11</span>&nbsp;ἐν τούτῳ γὰρ δὴ μάλιστά μοι δοκεῖ ὁ θεὸς ἐνδείξασθαι ἡμῖν, ἵνα μὴ διστάζωμεν, ὅτι οὐκ ἀνθρώπινά ἐστιν τὰ καλὰ ταῦτα ποιήματα οὐδὲ ἀνθρώπων, ἀλλὰ θεῖα καὶ θεῶν, οἱ δὲ ποιηταὶ οὐδὲν ἀλλ’ ἢ ἑρμηνῆς εἰσιν τῶν θεῶν, κατεχόμενοι ἐξ ὅτου ἂν ἕκαστος κατέχηται.
</div>
    
  
    
    <div class="sentence">
  <span class="ref">12</span>&nbsp;ταῦτα ἐνδεικνύμενος ὁ θεὸς ἐξεπίτηδες διὰ τοῦ φαυλοτάτου <span class='stephanus'>535a</span> ποιητοῦ τὸ κάλλιστον μέλος ᾖσεν·
</div>
    
  
    
    <div class="sentence">
  <span class="ref">13</span>&nbsp;ἢ οὐ δοκῶ σοι ἀληθῆ λέγειν, ὦ Ἴων;
</div>
    
  
</div>
  
    <div class="speech">
  <span class="ref">069</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναὶ μὰ τὸν Δία, ἔμοιγε·
</div>
    
  
    
    <div class="sentence">
  <span class="ref">02</span>&nbsp;ἅπτει γάρ πώς μου τοῖς λόγοις τῆς ψυχῆς, ὦ Σώκρατες, καί μοι δοκοῦσι θείᾳ μοίρᾳ ἡμῖν παρὰ τῶν θεῶν ταῦτα οἱ ἀγαθοὶ ποιηταὶ ἑρμηνεύειν.
</div>
    
  
</div>
  
    <div class="speech">
  <span class="ref">070</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ὑμεῖς αὖ οἱ ῥαψῳδοὶ τὰ τῶν ποιητῶν ἑρμηνεύετε;
</div>
    
  
</div>
  
    <div class="speech">
  <span class="ref">071</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;καὶ τοῦτο ἀληθὲς λέγεις.
</div>
    
  
</div>
  
    <div class="speech">
  <span class="ref">072</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ἑρμηνέων ἑρμηνῆς γίγνεσθε;
</div>
    
  
</div>
  
    <div class="speech">
  <span class="ref">073</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;παντάπασί γε.
</div>
    
  
</div>
  
    <div class="speech">
  <span class="ref">074</span>
  <h2 class="speaker">
    <span class='stephanus'>535b</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἔχε δή μοι τόδε εἰπέ, ὦ Ἴων, καὶ μὴ ἀποκρύψῃ ὅτι ἄν σε ἔρωμαι·
</div>
    
  
    
    <div class="sentence">
  <span class="ref">02</span>&nbsp;ὅταν εὖ εἴπῃς ἔπη καὶ ἐκπλήξῃς μάλιστα τοὺς θεωμένους, ἢ τὸν Ὀδυσσέα ὅταν ἐπὶ τὸν οὐδὸν ἐφαλλόμενον ᾁδῃς, ἐκφανῆ γιγνόμενον τοῖς μνηστῆρσι καὶ ἐκχέοντα τοὺς ὀιστοὺς πρὸ τῶν ποδῶν, ἢ Ἀχιλλέα ἐπὶ τὸν Ἕκτορα ὁρμῶντα, ἢ καὶ τῶν περὶ Ἀνδρομάχην ἐλεινῶν τι ἢ περὶ Ἑκάβην ἢ περὶ Πρίαμον, τότε πότερον ἔμφρων εἶ ἢ ἔξω <span class='stephanus'>535c</span> σαυτοῦ γίγνῃ καὶ παρὰ τοῖς πράγμασιν οἴεταί σου εἶναι ἡ ψυχὴ οἷς λέγεις ἐνθουσιάζουσα, ἢ ἐν Ἰθάκῃ οὖσιν ἢ ἐν Τροίᾳ ἢ ὅπως ἂν καὶ τὰ ἔπη ἔχῃ;
</div>
    
  
</div>
  
    <div class="speech">
  <span class="ref">075</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ὡς ἐναργές μοι τοῦτο, ὦ Σώκρατες, τὸ τεκμήριον εἶπες·
</div>
    
  
    
    <div class="sentence">
  <span class="ref">02</span>&nbsp;οὐ γάρ σε ἀποκρυψάμενος ἐρῶ.
</div>
    
  
    
    <div class="sentence">
  <span class="ref">03</span>&nbsp;ἐγὼ γὰρ ὅταν ἐλεινόν τι λέγω, δακρύων ἐμπίμπλανταί μου οἱ ὀφθαλμοί·
</div>
    
  
    
    <div class="sentence">
  <span class="ref">04</span>&nbsp;ὅταν τε φοβερὸν ἢ δεινόν, ὀρθαὶ αἱ τρίχες ἵστανται ὑπὸ φόβου καὶ ἡ καρδία πηδᾷ.
</div>
    
  
</div>
  
    <div class="speech">
  <span class="ref">076</span>
  <h2 class="speaker">
    <span class='stephanus'>535d</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί οὖν;
</div>
    
  
    
    <div class="sentence">
  <span class="ref">02</span>&nbsp;φῶμεν, ὦ Ἴων, ἔμφρονα εἶναι τότε τοῦτον τὸν ἄνθρωπον, ὃς ἂν κεκοσμημένος ἐσθῆτι ποικίλῃ καὶ χρυσοῖσι στεφάνοις κλάῃ τ’ ἐν θυσίαις καὶ ἑορταῖς, μηδὲν ἀπολωλεκὼς τούτων, ἢ φοβῆται πλέον ἢ ἐν δισμυρίοις ἀνθρώποις ἑστηκὼς φιλίοις, μηδενὸς ἀποδύοντος μηδὲ ἀδικοῦντος;
</div>
    
  
</div>
  
    <div class="speech">
  <span class="ref">077</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐ μὰ τὸν Δία, οὐ πάνυ, ὦ Σώκρατες, ὥς γε τἀληθὲς εἰρῆσθαι.
</div>
    
  
</div>
  
    <div class="speech">
  <span class="ref">078</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οἶσθα οὖν ὅτι καὶ τῶν θεατῶν τοὺς πολλοὺς ταὐτὰ ταῦτα ὑμεῖς ἐργάζεσθε;
</div>
    
  
</div>
  
    <div class="speech">
  <span class="ref">079</span>
  <h2 class="speaker">
    <span class='stephanus'>535e</span> ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;καὶ μάλα καλῶς οἶδα·
</div>
    
  
    
    <div class="sentence">
  <span class="ref">02</span>&nbsp;καθορῶ γὰρ ἑκάστοτε αὐτοὺς ἄνωθεν ἀπὸ τοῦ βήματος κλάοντάς τε καὶ δεινὸν ἐμβλέποντας καὶ συνθαμβοῦντας τοῖς λεγομένοις.
</div>
    
  
    
    <div class="sentence">
  <span class="ref">03</span>&nbsp;δεῖ γάρ με καὶ σφόδρ’ αὐτοῖς τὸν νοῦν προσέχειν·
</div>
    
  
    
    <div class="sentence">
  <span class="ref">04</span>&nbsp;ὡς ἐὰν μὲν κλάοντας αὐτοὺς καθίσω, αὐτὸς γελάσομαι ἀργύριον λαμβάνων, ἐὰν δὲ γελῶντας, αὐτὸς κλαύσομαι ἀργύριον ἀπολλύς.
</div>
    
  
</div>
  
    <div class="speech">
  <span class="ref">080</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οἶσθα οὖν ὅτι οὗτός ἐστιν ὁ θεατὴς τῶν δακτυλίων ὁ ἔσχατος, ὧν ἐγὼ ἔλεγον ὑπὸ τῆς Ἡρακλειώτιδος λίθου ἀπ’ ἀλλήλων τὴν δύναμιν λαμβάνειν;
</div>
    
  
    
    <div class="sentence">
  <span class="ref">02</span>&nbsp;ὁ δὲ μέσος σὺ ὁ <span class='stephanus'>536a</span> ῥαψῳδὸς καὶ ὑποκριτής, ὁ δὲ πρῶτος αὐτὸς ὁ ποιητής·
</div>
    
  
    
    <div class="sentence">
  <span class="ref">03</span>&nbsp;ὁ δὲ θεὸς διὰ πάντων τούτων ἕλκει τὴν ψυχὴν ὅποι ἂν βούληται τῶν ἀνθρώπων, ἀνακρεμαννὺς ἐξ ἀλλήλων τὴν δύναμιν.
</div>
    
  
    
    <div class="sentence">
  <span class="ref">04</span>&nbsp;καὶ ὥσπερ ἐκ τῆς λίθου ἐκείνης ὁρμαθὸς πάμπολυς ἐξήρτηται χορευτῶν τε καὶ διδασκάλων καὶ ὑποδιδασκάλων, ἐκ πλαγίου ἐξηρτημένων τῶν τῆς Μούσης ἐκκρεμαμένων δακτυλίων.
</div>
    
  
    
    <div class="sentence">
  <span class="ref">05</span>&nbsp;καὶ ὁ μὲν τῶν ποιητῶν ἐξ ἄλλης Μούσης, ὁ δὲ ἐξ ἄλλης ἐξήρτηται —
</div>
    
  
    
    <div class="sentence">
  <span class="ref">06</span>&nbsp;ὀνομάζομεν δὲ αὐτὸ κατέχεται, τὸ δέ <span class='stephanus'>536b</span> ἐστι παραπλήσιον·
</div>
    
  
    
    <div class="sentence">
  <span class="ref">07</span>&nbsp;ἔχεται γάρ —
</div>
    
  
    
    <div class="sentence">
  <span class="ref">08</span>&nbsp;ἐκ δὲ τούτων τῶν πρώτων δακτυλίων, τῶν ποιητῶν, ἄλλοι ἐξ ἄλλου αὖ ἠρτημένοι εἰσὶ καὶ ἐνθουσιάζουσιν, οἱ μὲν ἐξ Ὀρφέως, οἱ δὲ ἐκ Μουσαίου·
</div>
    
  
    
    <div class="sentence">
  <span class="ref">09</span>&nbsp;οἱ δὲ πολλοὶ ἐξ Ὁμήρου κατέχονταί τε καὶ ἔχονται.
</div>
    
  
    
    <div class="sentence">
  <span class="ref">10</span>&nbsp;ὧν σύ, ὦ Ἴων, εἷς εἶ καὶ κατέχῃ ἐξ Ὁμήρου, καὶ ἐπειδὰν μέν τις ἄλλου του ποιητοῦ ᾁδῃ, καθεύδεις τε καὶ ἀπορεῖς ὅτι λέγῃς, ἐπειδὰν δὲ τούτου τοῦ ποιητοῦ φθέγξηταί τις μέλος, εὐθὺς ἐγρήγορας καὶ ὀρχεῖταί σου ἡ ψυχὴ καὶ εὐπορεῖς ὅτι <span class='stephanus'>536c</span> λέγῃς·
</div>
    
  
    
    <div class="sentence">
  <span class="ref">11</span>&nbsp;οὐ γὰρ τέχνῃ οὐδ’ ἐπιστήμῃ περὶ Ὁμήρου λέγεις ἃ λέγεις, ἀλλὰ θείᾳ μοίρᾳ καὶ κατοκωχῇ, ὥσπερ οἱ κορυβαντιῶντες ἐκείνου μόνου αἰσθάνονται τοῦ μέλους ὀξέως ὃ ἂν ᾖ τοῦ θεοῦ ἐξ ὅτου ἂν κατέχωνται, καὶ εἰς ἐκεῖνο τὸ μέλος καὶ σχημάτων καὶ ῥημάτων εὐποροῦσι, τῶν δὲ ἄλλων οὐ φροντίζουσιν·
</div>
    
  
    
    <div class="sentence">
  <span class="ref">12</span>&nbsp;οὕτω καὶ σύ, ὦ Ἴων, περὶ μὲν Ὁμήρου ὅταν τις μνησθῇ, εὐπορεῖς, περὶ δὲ τῶν ἄλλων ἀπορεῖς·
</div>
    
  
    
    <div class="sentence">
  <span class="ref">13</span>&nbsp;<span class='stephanus'>536d</span> τούτου δ’ ἐστὶ τὸ αἴτιον, ὅ μ’ ἐρωτᾷς, δι’ ὅτι σὺ περὶ μὲν Ὁμήρου εὐπορεῖς, περὶ δὲ τῶν ἄλλων οὔ, ὅτι οὐ τέχνῃ ἀλλὰ θείᾳ μοίρᾳ Ὁμήρου δεινὸς εἶ ἐπαινέτης.
</div>
    
  
</div>
  
    <div class="speech">
  <span class="ref">081</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;σὺ μὲν εὖ λέγεις, ὦ Σώκρατες·
</div>
    
  
    
    <div class="sentence">
  <span class="ref">02</span>&nbsp;θαυμάζοιμι μεντἂν εἰ οὕτως εὖ εἴποις, ὥστε με ἀναπεῖσαι ὡς ἐγὼ κατεχόμενος καὶ μαινόμενος Ὅμηρον ἐπαινῶ.
</div>
    
  
    
    <div class="sentence">
  <span class="ref">03</span>&nbsp;οἶμαι δὲ οὐδ’ ἂν σοὶ δόξαιμι, εἴ μου ἀκούσαις λέγοντος περὶ Ὁμήρου.
</div>
    
  
</div>
  
    <div class="speech">
  <span class="ref">082</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ μὴν ἐθέλω γε ἀκοῦσαι, οὐ μέντοι πρότερον <span class='stephanus'>536e</span> πρὶν ἄν μοι ἀποκρίνῃ τόδε·
</div>
    
  
    
    <div class="sentence">
  <span class="ref">02</span>&nbsp;ὧν Ὅμηρος λέγει περὶ τίνος εὖ λέγεις;
</div>
    
  
    
    <div class="sentence">
  <span class="ref">03</span>&nbsp;οὐ γὰρ δήπου περὶ ἁπάντων γε.
</div>
    
  
</div>
  
    <div class="speech">
  <span class="ref">083</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;εὖ ἴσθι, ὦ Σώκρατες, περὶ οὐδενὸς ὅτου οὔ.
</div>
    
  
</div>
  
    <div class="speech">
  <span class="ref">084</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐ δήπου καὶ περὶ τούτων ὧν σὺ μὲν τυγχάνεις οὐκ εἰδώς, Ὅμηρος δὲ λέγει.
</div>
    
  
</div>
  
    <div class="speech">
  <span class="ref">085</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;καὶ ταῦτα ποῖά ἐστιν ἃ Ὅμηρος μὲν λέγει, ἐγὼ δὲ οὐκ οἶδα;
</div>
    
  
</div>
  
    <div class="speech">
  <span class="ref">086</span>
  <h2 class="speaker">
    <span class='stephanus'>537a</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐ καὶ περὶ τεχνῶν μέντοι λέγει πολλαχοῦ Ὅμηρος καὶ πολλά;
</div>
    
  
    
    <div class="sentence">
  <span class="ref">02</span>&nbsp;οἷον καὶ περὶ ἡνιοχείας —
</div>
    
  
    
    <div class="sentence">
  <span class="ref">03</span>&nbsp;ἐὰν μνησθῶ τὰ ἔπη, ἐγώ σοι φράσω.
</div>
    
  
</div>
  
    <div class="speech">
  <span class="ref">087</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ἐγὼ ἐρῶ·
</div>
    
  
    
    <div class="sentence">
  <span class="ref">02</span>&nbsp;ἐγὼ γὰρ μέμνημαι.
</div>
    
  
</div>
  
    <div class="speech">
  <span class="ref">088</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἰπὲ δή μοι ἃ λέγει Νέστωρ Ἀντιλόχῳ τῷ ὑεῖ, παραινῶν εὐλαβηθῆναι περὶ τὴν καμπὴν ἐν τῇ ἱπποδρομίᾳ τῇ ἐπὶ Πατρόκλῳ.
</div>
    
  
</div>
  
    <div class="speech">
  <span class="ref">089</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;<blockquote>κλινθῆναι δέ, φησί, καὶ αὐτὸς ἐυξέστῳ ἐνὶ δίφρῳ <span class='stephanus'>537b</span> ἦκ’ ἐπ’ ἀριστερὰ τοῖιν·
</div>
    
  
    
    <div class="sentence">
  <span class="ref">02</span>&nbsp;ἀτὰρ τὸν δεξιὸν ἵππον κένσαι ὁμοκλήσας, εἶξαί τέ οἱ ἡνία χερσίν.
</div>
    
  
    
    <div class="sentence">
  <span class="ref">03</span>&nbsp;ἐν νύσσῃ δέ τοι ἵππος ἀριστερὸς ἐγχριμφθήτω, ὡς ἄν τοι πλήμνη γε δοάσσεται ἄκρον ἱκέσθαι κύκλου ποιητοῖο·
</div>
    
  
    
    <div class="sentence">
  <span class="ref">04</span>&nbsp;λίθου δ’ ἀλέασθαι ἐπαυρεῖν.</blockquote>
</div>
    
  
</div>
  
    <div class="speech">
  <span class="ref">090</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀρκεῖ.
</div>
    
  
    
    <div class="sentence">
  <span class="ref">02</span>&nbsp;ταῦτα δή, ὦ Ἴων, τὰ ἔπη εἴτε <span class='stephanus'>537c</span> ὀρθῶς λέγει Ὅμηρος εἴτε μή, πότερος ἂν γνοίη ἄμεινον, ἰατρὸς ἢ ἡνίοχος;
</div>
    
  
</div>
  
    <div class="speech">
  <span class="ref">091</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;Ἡνίοχος δήπου.
</div>
    
  
</div>
  
    <div class="speech">
  <span class="ref">092</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πότερον ὅτι τέχνην ταύτην ἔχει ἢ κατ’ ἄλλο τι;
</div>
    
  
</div>
  
    <div class="speech">
  <span class="ref">093</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὔκ, ἀλλ’ ὅτι τέχνην.
</div>
    
  
</div>
  
    <div class="speech">
  <span class="ref">094</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ἑκάστῃ τῶν τεχνῶν ἀποδέδοταί τι ὑπὸ τοῦ θεοῦ ἔργον οἵᾳ τε εἶναι γιγνώσκειν;
</div>
    
  
    
    <div class="sentence">
  <span class="ref">02</span>&nbsp;οὐ γάρ που ἃ κυβερνητικῇ γιγνώσκομεν, γνωσόμεθα καὶ ἰατρικῇ.
</div>
    
  
</div>
  
    <div class="speech">
  <span class="ref">095</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐ δῆτα.
</div>
    
  
</div>
  
    <div class="speech">
  <span class="ref">096</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐδέ γε ἃ ἰατρικῇ, ταῦτα καὶ τεκτονικῇ.
</div>
    
  
</div>
  
    <div class="speech">
  <span class="ref">097</span>
  <h2 class="speaker">
    <span class='stephanus'>537d</span> ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐ δῆτα.
</div>
    
  
</div>
  
    <div class="speech">
  <span class="ref">098</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν οὕτω καὶ κατὰ πασῶν τῶν τεχνῶν, ἃ τῇ ἑτέρᾳ τέχνῃ γιγνώσκομεν, οὐ γνωσόμεθα τῇ ἑτέρᾳ;
</div>
    
  
    
    <div class="sentence">
  <span class="ref">02</span>&nbsp;τόδε δέ μοι πρότερον τούτου ἀπόκριναι·
</div>
    
  
    
    <div class="sentence">
  <span class="ref">03</span>&nbsp;τὴν μὲν ἑτέραν φῂς εἶναί τινα τέχνην, τὴν δ’ ἑτέραν;
</div>
    
  
</div>
  
    <div class="speech">
  <span class="ref">099</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">100</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἆρα ὥσπερ ἐγὼ τεκμαιρόμενος, ὅταν ἡ μὲν ἑτέρων πραγμάτων ᾖ ἐπιστήμη, ἡ δ’ ἑτέρων, οὕτω καλῶ τὴν μὲν ἄλλην, τὴν δὲ ἄλλην <span class='stephanus'>537e</span> τέχνην, οὕτω καὶ σύ;
</div>
    
  
</div>
  
    <div class="speech">
  <span class="ref">101</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">102</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἰ γάρ που τῶν αὐτῶν πραγμάτων ἐπιστήμη εἴη τις, τί ἂν τὴν μὲν ἑτέραν φαῖμεν εἶναι, τὴν δ’ ἑτέραν, ὁπότε γε ταὐτὰ εἴη εἰδέναι ἀπ’ ἀμφοτέρων;
</div>
    
  
    
    <div class="sentence">
  <span class="ref">02</span>&nbsp;ὥσπερ ἐγώ τε γιγνώσκω ὅτι πέντε εἰσὶν οὗτοι οἱ δάκτυλοι, καὶ σύ, ὥσπερ ἐγώ, περὶ τούτων ταὐτὰ γιγνώσκεις·
</div>
    
  
    
    <div class="sentence">
  <span class="ref">03</span>&nbsp;καὶ εἴ σε ἐγὼ ἐροίμην εἰ τῇ αὐτῇ τέχνῃ γιγνώσκομεν τῇ ἀριθμητικῇ τὰ αὐτὰ ἐγώ τε καὶ σὺ ἢ ἄλλῃ, φαίης ἂν δήπου τῇ αὐτῇ.
</div>
    
  
</div>
  
    <div class="speech">
  <span class="ref">103</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">104</span>
  <h2 class="speaker">
    <span class='stephanus'>538a</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ὃ τοίνυν ἄρτι ἔμελλον ἐρήσεσθαί σε, νυνὶ εἰπέ, εἰ κατὰ πασῶν τῶν τεχνῶν οὕτω σοι δοκεῖ, τῇ μὲν αὐτῇ τέχνῃ τὰ αὐτὰ ἀναγκαῖον εἶναι γιγνώσκειν, τῇ δ’ ἑτέρᾳ μὴ τὰ αὐτά, ἀλλ’ εἴπερ ἄλλη ἐστίν, ἀναγκαῖον καὶ ἕτερα γιγνώσκειν.
</div>
    
  
</div>
  
    <div class="speech">
  <span class="ref">105</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὕτω μοι δοκεῖ, ὦ Σώκρατες.
</div>
    
  
</div>
  
    <div class="speech">
  <span class="ref">106</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ὅστις ἂν μὴ ἔχῃ τινὰ τέχνην, ταύτης τῆς τέχνης τὰ λεγόμενα ἢ πραττόμενα καλῶς γιγνώσκειν οὐχ οἷός τ’ ἔσται;
</div>
    
  
</div>
  
    <div class="speech">
  <span class="ref">107</span>
  <h2 class="speaker">
    <span class='stephanus'>538b</span> ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἀληθῆ λέγεις.
</div>
    
  
</div>
  
    <div class="speech">
  <span class="ref">108</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πότερον οὖν περὶ τῶν ἐπῶν ὧν εἶπες, εἴτε καλῶς λέγει Ὅμηρος εἴτε μή, σὺ κάλλιον γνώσῃ ἢ ἡνίοχος;
</div>
    
  
</div>
  
    <div class="speech">
  <span class="ref">109</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;Ἡνίοχος.
</div>
    
  
</div>
  
    <div class="speech">
  <span class="ref">110</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;Ῥαψῳδὸς γάρ που εἶ ἀλλ’ οὐχ ἡνίοχος.
</div>
    
  
</div>
  
    <div class="speech">
  <span class="ref">111</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">112</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἡ δὲ ῥαψῳδικὴ τέχνη ἑτέρα ἐστὶ τῆς ἡνιοχικῆς;
</div>
    
  
</div>
  
    <div class="speech">
  <span class="ref">113</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">114</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἰ ἄρα ἑτέρα, περὶ ἑτέρων καὶ ἐπιστήμη πραγμάτων ἐστίν.
</div>
    
  
</div>
  
    <div class="speech">
  <span class="ref">115</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">116</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δὲ δὴ ὅταν Ὅμηρος λέγῃ ὡς τετρωμένῳ τῷ Μαχάονι Ἑκαμήδη ἡ Νέστορος παλλακὴ κυκεῶνα πίνειν <span class='stephanus'>538c</span> δίδωσι;
</div>
    
  
    
    <div class="sentence">
  <span class="ref">02</span>&nbsp;καὶ λέγει πως οὕτως —
</div>
    
  
    
    <div class="sentence">
  <span class="ref">03</span>&nbsp;<blockquote>οἴνῳ πραμνείῳ, φησίν, ἐπὶ δ’ αἴγειον κνῆ τυρὸν κνήστι χαλκείῃ·
</div>
    
  
    
    <div class="sentence">
  <span class="ref">04</span>&nbsp;παρὰ δὲ κρόμυον ποτῷ ὄψον·</blockquote>
</div>
    
  
    
    <div class="sentence">
  <span class="ref">05</span>&nbsp;ταῦτα εἴτε ὀρθῶς λέγει Ὅμηρος εἴτε μή, πότερον ἰατρικῆς ἐστι διαγνῶναι καλῶς ἢ ῥαψῳδικῆς;
</div>
    
  
</div>
  
    <div class="speech">
  <span class="ref">117</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;Ἰατρικῆς.
</div>
    
  
</div>
  
    <div class="speech">
  <span class="ref">118</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δέ, ὅταν λέγῃ Ὅμηρος —
</div>
    
  
    
    <div class="sentence">
  <span class="ref">02</span>&nbsp;<span class='stephanus'>538d</span> <blockquote>ἡ δὲ μολυβδαίνῃ ἰκέλη ἐς βυσσὸν ἵκανεν, ἥ τε κατ’ ἀγραύλοιο βοὸς κέρας ἐμμεμαυῖα ἔρχεται ὠμηστῇσι μετ’ ἰχθύσι πῆμα φέρουσα·</blockquote>
</div>
    
  
    
    <div class="sentence">
  <span class="ref">03</span>&nbsp;ταῦτα πότερον φῶμεν ἁλιευτικῆς εἶναι τέχνης μᾶλλον κρῖναι ἢ ῥαψῳδικῆς, ἅττα λέγει καὶ εἴτε καλῶς εἴτε μή;
</div>
    
  
</div>
  
    <div class="speech">
  <span class="ref">119</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;δῆλον δή, ὦ Σώκρατες, ὅτι ἁλιευτικῆς.
</div>
    
  
</div>
  
    <div class="speech">
  <span class="ref">120</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;σκέψαι δή, σοῦ ἐρομένου, εἰ ἔροιό με·
</div>
    
  
    
    <div class="sentence">
  <span class="ref">02</span>&nbsp;<q>ἐπειδὴ <span class='stephanus'>538e</span> τοίνυν, ὦ Σώκρατες, τούτων τῶν τεχνῶν ἐν Ὁμήρῳ εὑρίσκεις ἃ προσήκει ἑκάστῃ διακρίνειν, ἴθι μοι ἔξευρε καὶ τὰ τοῦ μάντεώς τε καὶ μαντικῆς, ποῖά ἐστιν ἃ προσήκει αὐτῷ οἵῳ τ’ εἶναι διαγιγνώσκειν, εἴτε εὖ εἴτε κακῶς πεποίηται</q> —
</div>
    
  
    
    <div class="sentence">
  <span class="ref">03</span>&nbsp;σκέψαι ὡς ῥᾳδίως τε καὶ ἀληθῆ ἐγώ σοι ἀποκρινοῦμαι.
</div>
    
  
    
    <div class="sentence">
  <span class="ref">04</span>&nbsp;πολλαχοῦ μὲν γὰρ καὶ ἐν Ὀδυσσείᾳ λέγει, οἷον καὶ ἃ ὁ τῶν Μελαμποδιδῶν λέγει μάντις πρὸς τοὺς μνηστῆρας, Θεοκλύμενος —
</div>
    
  
    
    <div class="sentence">
  <span class="ref">05</span>&nbsp;<span class='stephanus'>539a</span> <blockquote>δαιμόνιοι, τί κακὸν τόδε πάσχετε;
</div>
    
  
    
    <div class="sentence">
  <span class="ref">06</span>&nbsp;νυκτὶ μὲν ὑμέων εἰλύαται κεφαλαί τε πρόσωπά τε νέρθε τε γυῖα, οἰμωγὴ δὲ δέδηε, δεδάκρυνται δὲ παρειαί·
</div>
    
  
    
    <div class="sentence">
  <span class="ref">07</span>&nbsp;εἰδώλων τε πλέον πρόθυρον, πλείη δὲ καὶ αὐλὴ ἱεμένων ἔρεβόσδε ὑπὸ ζόφον·
</div>
    
  
    
    <div class="sentence">
  <span class="ref">08</span>&nbsp;ἠέλιος δὲ <span class='stephanus'>539b</span> οὐρανοῦ ἐξαπόλωλε, κακὴ δ’ ἐπιδέδρομεν ἀχλύς·</blockquote>
</div>
    
  
    
    <div class="sentence">
  <span class="ref">09</span>&nbsp;πολλαχοῦ δὲ καὶ ἐν Ἰλιάδι, οἷον καὶ ἐπὶ τειχομαχίᾳ·
</div>
    
  
    
    <div class="sentence">
  <span class="ref">10</span>&nbsp;λέγει γὰρ καὶ ἐνταῦθα —
</div>
    
  
    
    <div class="sentence">
  <span class="ref">11</span>&nbsp;<blockquote>ὄρνις γάρ σφιν ἐπῆλθε περησέμεναι μεμαῶσιν, αἰετὸς ὑψιπέτης, ἐπ’ ἀριστερὰ λαὸν ἐέργων, <span class='stephanus'>539c</span> φοινήεντα δράκοντα φέρων ὀνύχεσσι πέλωρον, ζῷον, ἔτ’ ἀσπαίροντα·
</div>
    
  
    
    <div class="sentence">
  <span class="ref">12</span>&nbsp;καὶ οὔπω λήθετο χάρμης.
</div>
    
  
    
    <div class="sentence">
  <span class="ref">13</span>&nbsp;κόψε γὰρ αὐτὸν ἔχοντα κατὰ στῆθος παρὰ δειρὴν ἰδνωθεὶς ὀπίσω, ὁ δ’ ἀπὸ ἕθεν ἧκε χαμᾶζε ἀλγήσας ὀδύνῃσι, μέσῳ δ’ ἐνὶ κάββαλ’ ὁμίλῳ·
</div>
    
  
    
    <div class="sentence">
  <span class="ref">14</span>&nbsp;<span class='stephanus'>539d</span> αὐτὸς δὲ κλάγξας πέτετο πνοιῇς ἀνέμοιο.</blockquote>
</div>
    
  
    
    <div class="sentence">
  <span class="ref">15</span>&nbsp;ταῦτα φήσω καὶ τὰ τοιαῦτα τῷ μάντει προσήκειν καὶ σκοπεῖν καὶ κρίνειν.
</div>
    
  
</div>
  
    <div class="speech">
  <span class="ref">121</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἀληθῆ γε σὺ λέγων, ὦ Σώκρατες.
</div>
    
  
</div>
  
    <div class="speech">
  <span class="ref">122</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ σύ γε, ὦ Ἴων, ἀληθῆ ταῦτα λέγεις.
</div>
    
  
    
    <div class="sentence">
  <span class="ref">02</span>&nbsp;ἴθι δὴ καὶ σὺ ἐμοί, ὥσπερ ἐγὼ σοὶ ἐξέλεξα καὶ ἐξ Ὀδυσσείας καὶ ἐξ Ἰλιάδος ὁποῖα τοῦ μάντεώς ἐστι καὶ ὁποῖα τοῦ ἰατροῦ καὶ <span class='stephanus'>539e</span> ὁποῖα τοῦ ἁλιέως, οὕτω καὶ σὺ ἐμοὶ ἔκλεξον, ἐπειδὴ καὶ ἐμπειρότερος εἶ ἐμοῦ τῶν Ὁμήρου, ὁποῖα τοῦ ῥαψῳδοῦ ἐστιν, ὦ Ἴων, καὶ τῆς τέχνης τῆς ῥαψῳδικῆς, ἃ τῷ ῥαψῳδῷ προσήκει καὶ σκοπεῖσθαι καὶ διακρίνειν παρὰ τοὺς ἄλλους ἀνθρώπους.
</div>
    
  
</div>
  
    <div class="speech">
  <span class="ref">123</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἐγὼ μέν φημι, ὦ Σώκρατες, ἅπαντα.
</div>
    
  
</div>
  
    <div class="speech">
  <span class="ref">124</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐ σύ γε φῄς, ὦ Ἴων, ἅπαντα·
</div>
    
  
    
    <div class="sentence">
  <span class="ref">02</span>&nbsp;ἢ οὕτως ἐπιλήσμων εἶ;
</div>
    
  
    
    <div class="sentence">
  <span class="ref">03</span>&nbsp;καίτοι οὐκ ἂν πρέποι γε ἐπιλήσμονα εἶναι ῥαψῳδὸν ἄνδρα.
</div>
    
  
</div>
  
    <div class="speech">
  <span class="ref">125</span>
  <h2 class="speaker">
    <span class='stephanus'>540a</span> ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;τί δὲ δὴ ἐπιλανθάνομαι;
</div>
    
  
</div>
  
    <div class="speech">
  <span class="ref">126</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐ μέμνησαι ὅτι ἔφησθα τὴν ῥαψῳδικὴν τέχνην ἑτέραν εἶναι τῆς ἡνιοχικῆς;
</div>
    
  
</div>
  
    <div class="speech">
  <span class="ref">127</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;μέμνημαι.
</div>
    
  
</div>
  
    <div class="speech">
  <span class="ref">128</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν καὶ ἑτέραν οὖσαν ἕτερα γνώσεσθαι ὡμολόγεις;
</div>
    
  
</div>
  
    <div class="speech">
  <span class="ref">129</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">130</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκ ἄρα πάντα γε γνώσεται ἡ ῥαψῳδικὴ κατὰ τὸν σὸν λόγον οὐδὲ ὁ ῥαψῳδός.
</div>
    
  
</div>
  
    <div class="speech">
  <span class="ref">131</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πλήν γε ἴσως τὰ τοιαῦτα, ὦ Σώκρατες.
</div>
    
  
</div>
  
    <div class="speech">
  <span class="ref">132</span>
  <h2 class="speaker">
    <span class='stephanus'>540b</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τὰ τοιαῦτα δὲ λέγεις πλὴν τὰ τῶν ἄλλων τεχνῶν σχεδόν τι·
</div>
    
  
    
    <div class="sentence">
  <span class="ref">02</span>&nbsp;ἀλλὰ ποῖα δὴ γνώσεται, ἐπειδὴ οὐχ ἅπαντα;
</div>
    
  
</div>
  
    <div class="speech">
  <span class="ref">133</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἃ πρέπει, οἶμαι ἔγωγε, ἀνδρὶ εἰπεῖν καὶ ὁποῖα γυναικί, καὶ ὁποῖα δούλῳ καὶ ὁποῖα ἐλευθέρῳ, καὶ ὁποῖα ἀρχομένῳ καὶ ὁποῖα ἄρχοντι.
</div>
    
  
</div>
  
    <div class="speech">
  <span class="ref">134</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἆρα ὁποῖα ἄρχοντι, λέγεις, ἐν θαλάττῃ χειμαζομένου πλοίου πρέπει εἰπεῖν, ὁ ῥαψῳδὸς γνώσεται κάλλιον ἢ ὁ κυβερνήτης;
</div>
    
  
</div>
  
    <div class="speech">
  <span class="ref">135</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὔκ, ἀλλὰ ὁ κυβερνήτης τοῦτό γε.
</div>
    
  
</div>
  
    <div class="speech">
  <span class="ref">136</span>
  <h2 class="speaker">
    <span class='stephanus'>540c</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ὁποῖα ἄρχοντι κάμνοντος πρέπει εἰπεῖν, ὁ ῥαψῳδὸς γνώσεται κάλλιον ἢ ὁ ἰατρός;
</div>
    
  
</div>
  
    <div class="speech">
  <span class="ref">137</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐδὲ τοῦτο.
</div>
    
  
</div>
  
    <div class="speech">
  <span class="ref">138</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ οἷα δούλῳ πρέπει, λέγεις;
</div>
    
  
</div>
  
    <div class="speech">
  <span class="ref">139</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">140</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οἷον βουκόλῳ λέγεις δούλῳ ἃ πρέπει εἰπεῖν ἀγριαινουσῶν βοῶν παραμυθουμένῳ, ὁ ῥαψῳδὸς γνώσεται ἀλλ’ οὐχ ὁ βουκόλος;
</div>
    
  
</div>
  
    <div class="speech">
  <span class="ref">141</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐ δῆτα.
</div>
    
  
</div>
  
    <div class="speech">
  <span class="ref">142</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ οἷα γυναικὶ πρέποντά ἐστιν εἰπεῖν ταλασιουργῷ περὶ ἐρίων <span class='stephanus'>540d</span> ἐργασίας;
</div>
    
  
</div>
  
    <div class="speech">
  <span class="ref">143</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὔ.
</div>
    
  
</div>
  
    <div class="speech">
  <span class="ref">144</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ οἷα ἀνδρὶ πρέπει εἰπεῖν γνώσεται στρατηγῷ στρατιώταις παραινοῦντι;
</div>
    
  
</div>
  
    <div class="speech">
  <span class="ref">145</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί, τὰ τοιαῦτα γνώσεται ὁ ῥαψῳδός.
</div>
    
  
</div>
  
    <div class="speech">
  <span class="ref">146</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δέ;
</div>
    
  
    
    <div class="sentence">
  <span class="ref">02</span>&nbsp;ἡ ῥαψῳδικὴ τέχνη στρατηγική ἐστιν;
</div>
    
  
</div>
  
    <div class="speech">
  <span class="ref">147</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;Γνοίην γοῦν ἂν ἔγωγε οἷα στρατηγὸν πρέπει εἰπεῖν.
</div>
    
  
</div>
  
    <div class="speech">
  <span class="ref">148</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἴσως γὰρ εἶ καὶ στρατηγικός, ὦ Ἴων.
</div>
    
  
    
    <div class="sentence">
  <span class="ref">02</span>&nbsp;καὶ γὰρ εἰ ἐτύγχανες ἱππικὸς ὢν ἅμα καὶ κιθαριστικός, ἔγνως ἂν ἵππους <span class='stephanus'>540e</span> εὖ καὶ κακῶς ἱππαζομένους·
</div>
    
  
    
    <div class="sentence">
  <span class="ref">03</span>&nbsp;ἀλλ’ εἴ σ’ ἐγὼ ἠρόμην·
</div>
    
  
    
    <div class="sentence">
  <span class="ref">04</span>&nbsp;<q>ποτέρᾳ δὴ τέχνῃ, ὦ Ἴων, γιγνώσκεις τοὺς εὖ ἱππαζομένους ἵππους;
</div>
    
  
    
    <div class="sentence">
  <span class="ref">05</span>&nbsp;ᾗ ἱππεὺς εἶ ἢ ᾗ κιθαριστής;</q>
</div>
    
  
    
    <div class="sentence">
  <span class="ref">06</span>&nbsp;τί ἄν μοι ἀπεκρίνω;
</div>
    
  
</div>
  
    <div class="speech">
  <span class="ref">149</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἧι ἱππεύς, ἔγωγ’ ἄν.
</div>
    
  
</div>
  
    <div class="speech">
  <span class="ref">150</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν εἰ καὶ τοὺς εὖ κιθαρίζοντας διεγίγνωσκες, ὡμολόγεις ἄν, ᾗ κιθαριστὴς εἶ, ταύτῃ διαγιγνώσκειν, ἀλλ’ οὐχ ᾗ ἱππεύς.
</div>
    
  
</div>
  
    <div class="speech">
  <span class="ref">151</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">152</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἐπειδὴ δὲ τὰ στρατιωτικὰ γιγνώσκεις, πότερον ᾗ στρατηγικὸς εἶ γιγνώσκεις ἢ ᾗ ῥαψῳδὸς ἀγαθός;
</div>
    
  
</div>
  
    <div class="speech">
  <span class="ref">153</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐδὲν ἔμοιγε δοκεῖ διαφέρειν.
</div>
    
  
</div>
  
    <div class="speech">
  <span class="ref">154</span>
  <h2 class="speaker">
    <span class='stephanus'>541a</span> ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πῶς;
</div>
    
  
    
    <div class="sentence">
  <span class="ref">02</span>&nbsp;οὐδὲν λέγεις διαφέρειν;
</div>
    
  
    
    <div class="sentence">
  <span class="ref">03</span>&nbsp;μίαν λέγεις τέχνην εἶναι τὴν ῥαψῳδικὴν καὶ τὴν στρατηγικὴν ἢ δύο;
</div>
    
  
</div>
  
    <div class="speech">
  <span class="ref">155</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;μία ἔμοιγε δοκεῖ.
</div>
    
  
</div>
  
    <div class="speech">
  <span class="ref">156</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ὅστις ἄρα ἀγαθὸς ῥαψῳδός ἐστιν, οὗτος καὶ ἀγαθὸς στρατηγὸς τυγχάνει ὤν;
</div>
    
  
</div>
  
    <div class="speech">
  <span class="ref">157</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;μάλιστα, ὦ Σώκρατες.
</div>
    
  
</div>
  
    <div class="speech">
  <span class="ref">158</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν καὶ ὅστις ἀγαθὸς στρατηγὸς τυγχάνει ὤν, ἀγαθὸς καὶ ῥαψῳδός ἐστιν.
</div>
    
  
</div>
  
    <div class="speech">
  <span class="ref">159</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;οὐκ αὖ μοι δοκεῖ τοῦτο.
</div>
    
  
</div>
  
    <div class="speech">
  <span class="ref">160</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ἐκεῖνο μὴν δοκεῖ σοι, ὅστις γε ἀγαθὸς <span class='stephanus'>541b</span> ῥαψῳδός, καὶ στρατηγὸς ἀγαθὸς εἶναι;
</div>
    
  
</div>
  
    <div class="speech">
  <span class="ref">161</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πάνυ γε.
</div>
    
  
</div>
  
    <div class="speech">
  <span class="ref">162</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν σὺ τῶν Ἑλλήνων ἄριστος ῥαψῳδὸς εἶ;
</div>
    
  
</div>
  
    <div class="speech">
  <span class="ref">163</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πολύ γε, ὦ Σώκρατες.
</div>
    
  
</div>
  
    <div class="speech">
  <span class="ref">164</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἦ καὶ στρατηγός, ὦ Ἴων, τῶν Ἑλλήνων ἄριστος εἶ;
</div>
    
  
</div>
  
    <div class="speech">
  <span class="ref">165</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;εὖ ἴσθι, ὦ Σώκρατες·
</div>
    
  
    
    <div class="sentence">
  <span class="ref">02</span>&nbsp;καὶ ταῦτά γε ἐκ τῶν Ὁμήρου μαθών.
</div>
    
  
</div>
  
    <div class="speech">
  <span class="ref">166</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δή ποτ’ οὖν πρὸς τῶν θεῶν, ὦ Ἴων, ἀμφότερα ἄριστος ὢν τῶν Ἑλλήνων, καὶ στρατηγὸς καὶ ῥαψῳδός, ῥαψῳδεῖς μὲν περιιὼν τοῖς Ἕλλησι, στρατηγεῖς δ’ οὔ;
</div>
    
  
    
    <div class="sentence">
  <span class="ref">02</span>&nbsp;ἢ <span class='stephanus'>541c</span> ῥαψῳδοῦ μὲν δοκεῖ σοι χρυσῷ στεφάνῳ ἐστεφανωμένου πολλὴ χρεία εἶναι τοῖς Ἕλλησι, στρατηγοῦ δὲ οὐδεμία;
</div>
    
  
</div>
  
    <div class="speech">
  <span class="ref">167</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ἡ μὲν γὰρ ἡμετέρα, ὦ Σώκρατες, πόλις ἄρχεται ὑπὸ ὑμῶν καὶ στρατηγεῖται καὶ οὐδὲν δεῖται στρατηγοῦ, ἡ δὲ ὑμετέρα καὶ ἡ Λακεδαιμονίων οὐκ ἄν με ἕλοιτο στρατηγόν·
</div>
    
  
    
    <div class="sentence">
  <span class="ref">02</span>&nbsp;αὐτοὶ γὰρ οἴεσθε ἱκανοὶ εἶναι.
</div>
    
  
</div>
  
    <div class="speech">
  <span class="ref">168</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ὦ βέλτιστε Ἴων, Ἀπολλόδωρον οὐ γιγνώσκεις τὸν Κυζικηνόν;
</div>
    
  
</div>
  
    <div class="speech">
  <span class="ref">169</span>
  <h2 class="speaker">
    ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;ποῖον τοῦτον;
</div>
    
  
</div>
  
    <div class="speech">
  <span class="ref">170</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ὃν Ἀθηναῖοι πολλάκις ἑαυτῶν στρατηγὸν ᾕρηνται <span class='stephanus'>541d</span> ξένον ὄντα·
</div>
    
  
    
    <div class="sentence">
  <span class="ref">02</span>&nbsp;καὶ Φανοσθένη τὸν Ἄνδριον καὶ Ἡρακλείδην τὸν Κλαζομένιον, οὓς ἥδε ἡ πόλις ξένους ὄντας, ἐνδειξαμένους ὅτι ἄξιοι λόγου εἰσί, καὶ εἰς στρατηγίας καὶ εἰς τὰς ἄλλας ἀρχὰς ἄγει·
</div>
    
  
    
    <div class="sentence">
  <span class="ref">03</span>&nbsp;Ἴωνα δ’ ἄρα τὸν Ἐφέσιον οὐχ αἱρήσεται στρατηγὸν καὶ τιμήσει, ἐὰν δοκῇ ἄξιος λόγου εἶναι;
</div>
    
  
    
    <div class="sentence">
  <span class="ref">04</span>&nbsp;τί δέ;
</div>
    
  
    
    <div class="sentence">
  <span class="ref">05</span>&nbsp;οὐκ Ἀθηναῖοι μέν ἐστε οἱ Ἐφέσιοι τὸ ἀρχαῖον, καὶ ἡ Ἔφεσος <span class='stephanus'>541e</span> οὐδεμιᾶς ἐλάττων πόλεως;
</div>
    
  
    
    <div class="sentence">
  <span class="ref">06</span>&nbsp;ἀλλὰ γὰρ σύ, ὦ Ἴων, εἰ μὲν ἀληθῆ λέγεις ὡς τέχνῃ καὶ ἐπιστήμῃ οἷός τε εἶ Ὅμηρον ἐπαινεῖν, ἀδικεῖς, ὅστις ἐμοὶ ὑποσχόμενος ὡς πολλὰ καὶ καλὰ περὶ Ὁμήρου ἐπίστασαι καὶ φάσκων ἐπιδείξειν, ἐξαπατᾷς με καὶ πολλοῦ δεῖς ἐπιδεῖξαι, ὅς γε οὐδὲ ἅττα ἐστὶ ταῦτα περὶ ὧν δεινὸς εἶ ἐθέλεις εἰπεῖν, πάλαι ἐμοῦ λιπαροῦντος, ἀλλ’ ἀτεχνῶς ὥσπερ ὁ Πρωτεὺς παντοδαπὸς γίγνῃ στρεφόμενος ἄνω καὶ κάτω, ἕως τελευτῶν διαφυγών με στρατηγὸς ἀνεφάνης, <span class='stephanus'>542a</span> ἵνα μὴ ἐπιδείξῃς ὡς δεινὸς εἶ τὴν περὶ Ὁμήρου σοφίαν.
</div>
    
  
    
    <div class="sentence">
  <span class="ref">07</span>&nbsp;εἰ μὲν οὖν τεχνικὸς ὤν, ὅπερ νυνδὴ ἔλεγον, περὶ Ὁμήρου ὑποσχόμενος ἐπιδείξειν ἐξαπατᾷς με, ἄδικος εἶ·
</div>
    
  
    
    <div class="sentence">
  <span class="ref">08</span>&nbsp;εἰ δὲ μὴ τεχνικὸς εἶ, ἀλλὰ θείᾳ μοίρᾳ κατεχόμενος ἐξ Ὁμήρου μηδὲν εἰδὼς πολλὰ καὶ καλὰ λέγεις περὶ τοῦ ποιητοῦ, ὥσπερ ἐγὼ εἶπον περὶ σοῦ, οὐδὲν ἀδικεῖς.
</div>
    
  
    
    <div class="sentence">
  <span class="ref">09</span>&nbsp;ἑλοῦ οὖν πότερα βούλει νομίζεσθαι ὑπὸ ἡμῶν ἄδικος ἀνὴρ εἶναι ἢ θεῖος.
</div>
    
  
</div>
  
    <div class="speech">
  <span class="ref">171</span>
  <h2 class="speaker">
    <span class='stephanus'>542b</span> ΙΩΝ.
  </h2>

  
    
  
    
    <div class="sentence">
  <span class="ref">01</span>&nbsp;πολὺ διαφέρει, ὦ Σώκρατες·
</div>
    
  
    
    <div class="sentence">
  <span class="ref">02</span>&nbsp;πολὺ γὰρ κάλλιον τὸ θεῖον νομίζεσθαι.
</div>
    
  
</div>
  
    <div class="speech">
  <span class="ref">172</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τοῦτο τοίνυν τὸ κάλλιον ὑπάρχει σοι παρ’ ἡμῖν, ὦ Ἴων, θεῖον εἶναι καὶ μὴ τεχνικὸν περὶ Ὁμήρου ἐπαινέτην.
</div>
    
  
</div>
  
</div>

    </div>
  </body>
</html>
